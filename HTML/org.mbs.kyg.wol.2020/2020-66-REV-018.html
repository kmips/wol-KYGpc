<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Peeñu ma 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-11": "<div><span class=\"k\">Babilon:</span> Babilon, ab dëkku penku la woon, di péeyub réewum Kalde. Babel la jëkkoona tudd. Fa la bànni Israyil nekke woon jaam diggante 566—536 at lu jiitu Almasi. Leeg-leeg xanaa ñu misaale ko dëkku Room, ak it nguur, giy bëreek Yàlla ci mujug jamono.</div>",
    "G-20": "<div><span class=\"k\">cuuraay l-:</span> Bokkoon na ci li bànni Israyil daan jëfandikoo ci seenug jaamu Yàlla, muy sarax su jëm ci Yàlla tey misaal kàddug ñaan gu ñu yékkati jëme fa Yàlla.</div>"
};

initFootnotes(glossary);

});

// Chapters
var chapters = [ { start: 1, end: 22 }];
var hasIntro = false;
var baseRef  = "2020-66-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='2020-65-JUD-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='2020-66-REV-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Peeñu ma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='2020-66-REV-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='2020-00-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Babilon daanu na</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Gannaaw loolu ma gis meneen malaaka mu am sañ-sañ bu réy wàcce asamaan, àddina di leere cig leeram.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Mu àddu ca kaw, ne: «<span class="footnote selectable" id="G-11">Babilon</span> a daanoo! Dëkk bu mag ba daanu na, ba doon dëkkukaayu jinne ak mboolem njuuma lu sobewu ak mboolem picc ak rabu àll wu sobewu te siblu.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kaasu biiñu sànj, bi sababoo ci moyam, moom la askani àddina yépp di naan. Moom la buuri àddina àndal di moy, te doyloodig bakkanam gu réy woomal na julay àddina.»<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ci kaw loolu ma dégg beneen baat bu jóge asamaan, ne: «Yeen sama ñoñ, génnleen dëkk bii, bala ngeena bokk ak moom ay bàkkaaram, bay séddu ci mbugalam.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ndaxte ay bàkkaaram jalu na ba àkki asamaan, te Yàlla bàyyi na xel ay ñaawtéefam.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Na mu jëfe ak yeen, jëfeleen ko ak moom, feyleen ko ñaari yoon ay jëfam. Kaas bi muy xellile am njafaan, feesalal-leen ko njafaan lu ko ëpp doole ñaari yoon.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Joxleen ko ci toskare aku naqar, kemu daraja jaak dund gu bakkane ga mu jagoo woon. Gannaaw moo ne cim xelam: “Maa tooge jalu lingeer, dumab jëtun, duma deele mukk,”<span id="bookmarks7"></span> <a id="v8"></a><span class="v">8</span><span class="vsp">&nbsp;</span>looloo tax ci benn bés la musiba yiy këppoondoo ci kawam: mbas, deele akub xiif, te dees na ko lakk ba mu jeex, ndax Boroom bi Yàlla mi ko mbugal moo am doole.»<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Buuri àddina yi àndoon ak dëkk bii ci moy ak dund gu bakkane, bu ñu séenee saxaras lakkam, ñoom ñépp ay yuuxu, di ko jooy.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Fu sore lañuy dànd, ndax ragal toskarey dëkk bi, te naan:</div>
<div class="q top-spacing">«Wóoy, wóoy ngalla dëkk bu mag ba!</div>
<div class="q">Babilon ma ca doole ja!</div>
<div class="q">Ci wenn waxtu rekk la sa àtte dikk!»<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Julay àddinaa ngay yuuxu, di ko jooy, nde am njaayam du jarati:<span id="bookmarks11"></span> <a id="v12"></a><span class="v">12</span><span class="vsp">&nbsp;</span>wurus ak xaalis, ak doji gànjar aki per ak lẽe ak ndimo lu yolet ak sooy, ak ndimo lu xonq curr, ak bépp bant bu xeeñ, ak wépp xeetu jumtukaayi bëñi ñey, ak jumtukaayi dénku ngëneel ak yu xànjar, ak yu weñ gu ñuul, ak yu doju màrb,<span id="bookmarks12"></span> <a id="v13"></a><span class="v">13</span><span class="vsp">&nbsp;</span>ak kanel ak yeneen safal, ak ndàbbu miir ak cuuraay-libaŋ ak yeneen <span class="footnote selectable" id="G-20">cuuraay</span>, ak biiñ ak diwu oliw ak sunguf ak pepp ak nag ak xar ak fas, aki watiir aki jaam, ak nit ñu ñu jàpp xare.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Dinañu ne: «Doomi garab yi nga soppoon sore na la, mboolem lu neex ak lu yànj réer na la mërr!»<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ña daan jula yooyii ci dëkk bi ba woomle, fu sore lañuy dànd, ndax ragal toskarey dëkk bi, di yuuxook a jooyoo,<span id="bookmarks15"></span> <a id="v16"></a><span class="v">16</span><span class="vsp">&nbsp;</span>naan:</div>
<div class="q top-spacing">«Wóoy, wóoy ngalla dëkk bu mag ba! Ngalla yaw, dëkk bu mag,</div>
<div class="q">ba daa woddoo lẽe ak ndimo lu yolet ak lu xonq curr,</div>
<div class="q">takkoo wurus ak doji gànjar aki per,<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>wenn waxtu rekk, alal ju baree nii neen!»</div>
<div class="p">Dawalkati gaal yeek julay géej yi, ak mool yi, ak mboolem ñiy dunde géej, ñoom ñépp a ngi dànd fu sore,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>séen saxaras lakku dëkk bi di jalu, naan: «Bii dëkk bu mag, ana dëkk bu masa nirook moom?»<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Dañuy xëpp suuf seen kaw bopp, di yuuxook a jooy ak a naqarlu, naan:</div>
<div class="q top-spacing">«Wóoy, wóoy, ngalla dëkk bu mag ba!</div>
<div class="q">Sa koom a woomal mboolem boroom gaal ci kaw géej,</div>
<div class="q">wenn waxtu rekk, nga gental.»</div>
<div class="b">&nbsp;</div><span id="bookmarks19"></span><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ndokklee, asamaan,</div>
<div class="q">Ndokklee, yeen ñu sell ñi itam, ak ndawi Yàlla yeek yonent yi,</div>
<div class="q">ndaxte Yàllaa leen àtteek dëkk bii, mbugal ko.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ba loolu amee malaaka mu am doole yékkati doj wu mel ni doju wolukaay wu mag, sànni ko biir géej, daldi ne:</div>
<div class="q top-spacing">«Babilon dëkk bu mag bi, nii lañu koy sànneek doole,</div>
<div class="q">mu ne meŋŋ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Buumi xalam ak baatu woykat, toxorooku liit,</div>
<div class="q">lenn du ci jibeeti fi yaw.</div>
<div class="q">Liggéeykat bu xareñ bu mu mana doon,</div>
<div class="q">deesatu ko gis fi yaw,</div>
<div class="q">doju wolukaay du riireeti fi yaw,<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>làmp du niiteeti fi yaw,</div>
<div class="q">te baatu boroom séet akub séetam du jibeeti fi yaw mukk,</div>
<div class="q">ndax say julaa ëppoon doole ci àddina,</div>
<div class="q">te say xërëm a sànk askanoo askan.»<span id="bookmarks23"></span></div><span id="bookmarks23"></span><a id="v24"></a>
<div class="m"><span class="v">24</span><span class="vsp">&nbsp;</span>Ci yaw it lañu fekk deretu yonent yeek ñu sell ñi ak mboolem ñi ñu rey ci kaw suuf.<span id="bookmarks24"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2020 MBS.</span></div></div>
</div>
</body>
</html>
