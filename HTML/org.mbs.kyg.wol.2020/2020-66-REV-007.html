<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Peeñu ma 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>",
    "G-44": "<div><span class=\"k\">Lewi:</span> Maam la ci Musaa.</div>",
    "G-14": "<div><span class=\"k\">Beñamin:</span> Mooy caatum Yanqóoba te moo sos giirug bànni Israyil gi ñuy wooye Beñamineen ñi. Ba réew ma xaree ñaar, giirug Beñamin ak gu Yuda ñoo far. Sóol ma jëkk di Buur ci Israyil, ci Beñamineen ñi la bokk.</div>"
};

initFootnotes(glossary);

});

// Chapters
var chapters = [ { start: 1, end: 22 }];
var hasIntro = false;
var baseRef  = "2020-66-REV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='2020-65-JUD-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='2020-66-REV-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Peeñu ma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='2020-66-REV-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='2020-00-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jaamukati Yàlla yi mucc nañu</div></div><a id="v1"></a>
<div class="m">
<div class="c-drop">7</div> <span class="v">1</span><span class="vsp">&nbsp;</span>Gannaaw loolu ma gis ñeenti malaaka yu taxaw ci ñeenti colli àddina. Ña nga téye ñeenti ngelawi àddina, ngir ngelaw baña wale fenn; du ci jéeri, du ci géej, du ci genn garab.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ma gis meneen malaaka, mu yéege penku, yore torluwaayu Yàlla jiy dund. Mu àddu ca kaw, wax ak ñeenti malaaka ya ñu mayoon ñu yàq géej ak jéeri,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>ne leen: «Buleen yàqagum jéeri ji ak géej gi ak garab yi, li feek torluwunu ci jëwi ñiy jaamu sunu Yàlla, màndargaale leen.»<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ma dégg limub ña ñu màndargaale torluwaay ba; ñuy téeméer ak ñeent fukk ak ñeenti junni (144&nbsp;000), bawoo ci mboolem giiri <span class="footnote selectable" id="G-13">bànni Israyil</span>:<span id="bookmarks4"></span></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>Giirug Yuda, fukki junneek ñaar (12&nbsp;000) lañu ci màndargaal,</div>
<div class="q">giirug Ruben, fukki junneek ñaar,</div>
<div class="q">giiru Gàdd, fukki junneek ñaar,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>giirug Aser, fukki junneek ñaar,</div>
<div class="q">giirug Neftali, fukki junneek ñaar,</div>
<div class="q">giirug Manase, fukki junneek ñaar,<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>giirug Simeyon, fukki junneek ñaar,</div>
<div class="q">giirug <span class="footnote selectable" id="G-44">Lewi</span>, fukki junneek ñaar,</div>
<div class="q">giirug Isaakar, fukki junneek ñaar,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>giirug Sabulon, fukki junneek ñaar,</div>
<div class="q">giirug Yuusufa, fukki junneek ñaar,</div>
<div class="q">giirug <span class="footnote selectable" id="G-14">Beñamin</span>, fukki junneek ñaar.<span id="bookmarks8"></span></div>

<div class="s"><div id="s2">Mbooloo mu réy am na ndam</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Gannaaw loolu ma jekki gis mbooloo mu réy mu kenn manula waññ, ñu bawoo ci askan yépp ak giir yépp ak xeet yépp ak làmmiñ yépp. Ñu ngi taxaw fi kanam ngàngune mi ak Gàtt bi, sol mbubb yu weex, ŋàbb ay cari garabi tàndarma.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ña ngay àddu ca kaw, naan:</div>
<div class="q top-spacing">«Texee ngi fi sunu Yàlla, ki toog ci ngàngune mi,</div>
<div class="q">ak ci Gàtt bi!»<span id="bookmarks10"></span></div><span id="bookmarks10"></span><a id="v11"></a>
<div class="m"><span class="v">11</span><span class="vsp">&nbsp;</span>Malaaka yépp a nga taxaw, yéew ngàngune ma ak mag ñaak ñeenti bindeef ya. Ñu ne gurub sukk, dëpp seen jë fa kanam ngàngune ma, sujjóotal Yàlla,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>ne: «Amiin! Na sunu Yàlla jagoo màggal ak daraja ak xel ak cant ak teraanga ak kàttan ak doole, tey ak ëllëg ba fàww. Amiin!»<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ci kaw loolu kenn ci mag ñi ne ma: «Boroom mbubb yu weex yii, ñooy ñan ak fan lañu jóge?»<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ma ne ko: «Sama sang, loolu de xanaa yaa ko xam.» Mu ne ma: «Ñoo di ñi jóge ca nattu bu réy ba. Fóot nañu seeni mbubb, ba weexal ko ci deretu Gàtt bi.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Loolu moo leen taxa</div>
<div class="q top-spacing">teew fi kanam ngàngunem Yàlla,</div>
<div class="q">di ko jaamoo biir màkkaanam guddi ak bëccëg,</div>
<div class="q">te ki toog ci ngàngune mi moo leen di yiir.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Dootuñu xiif, dootuñu mar.</div>
<div class="q">Dootuñu loru ci jant bi mbaa weneen tàngoor,<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>ndaxte Gàtt bi ci diggu ngàngune mi moo leen di sàmm,</div>
<div class="q">yóbbu leen ca bëti ndoxum dund ma,</div>
<div class="q">te Yàllaa leen di fompal wépp rongooñ.»<span id="bookmarks17"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2020 MBS.</span></div></div>
</div>
</body>
</html>
