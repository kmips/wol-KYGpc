<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2.Korent 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">13.1 </span><span class=\"ft\">Seetal ci <span class=\"bk\">Baamtug Yoon wi</span> 19.15.</span></div>"
};

initFootnotes(footnotes);


// Glossary entries
var glossary = {
    "G-5": "<div><span class=\"k\">Almasi:</span> Baatu ebrë la, di tekki «ki ñu fal». Bu Yawut yi masaana fal nit, dañuy sotti diw ci boppam, muy yonent, di sarxalkat mbaa buur. Almasi nag, mooy ki Yàlla sol Noowam, ngir firndeel ne mooy Yonent, bi nuy jottli xibaaru jàmm bu Yàlla; di Sarxalkat, bi nu ubbil bunt fa Yàlla; te di Buur, bi yilif lépp ak ñépp.</div>",
    "G-56": "<div><span class=\"k\">Noo gu Sell g-:</span> Moo di Noowug Yàlla. Du malaaka te du mbindeef. Mooy Taxawukat, bi Almasi digoon ay taalibeem, ne mooy dikk dëkk ci seen xol, di leen dooleel ak a sellal.</div>"
};

initFootnotes(glossary);

});

// Chapters
var chapters = [ { start: 1, end: 13 }];
var hasIntro = false;
var baseRef  = "2020-47-2CO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='2020-46-1CO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='2020-47-2CO-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2.Korent&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='2020-48-GAL-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='2020-48-GAL-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ay kàdduy artoo aki tàggtoo ngi</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Ñetteel bi yoon a ngii, bu ma leen di ganesi. «Ci kàddug ñaari seede ba ñett nag la àtteb mépp mbir di wére<span class="footnote selectable" id="F-0"><sup>a</sup></span>.»<span id="bookmarks1"></span> <a id="v2"></a><span class="v">2</span><span class="vsp">&nbsp;</span>La ma waxoon ba noppi ca sama ñaareelu ngan, tey bi ma wuutee, moom laay baamtu, artoo ko ñi jëkkoona bàkkaar, ak ñi ci des ñépp: su ma délsee, duma ñéeblu kenn,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>gannaaw yeenay wut lu firndeel ne ci man la <span class="footnote selectable" id="G-5">Almasi</span> di waxe ak yeen, te moom néewul kàttan, diggam ak yeen, waaye ku manoorewu la ci seen biir.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Cig néew doole lees ko daaje ci bant ba rey ko, waaye tey ci manoorey Yàlla lay dunde. Nun itam sunug bokk ci Almasi moo tax nu néew doole, waaye ci manoorey Yàlla lanuy bokk ak moom di dund, bu nuy jëflante ak yeen.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Xoolaatleen seen bopp, ba xam ndax yeena ngi ci yoonu ngëm wi. Nattleen seen bopp, xanaa xam ngeen ne Yeesu Almasee ngi ci yeen? Ndegam du seen gëmadi, la natt ba firndeel!<span id="bookmarks5"></span> <a id="v6"></a><span class="v">6</span><span class="vsp">&nbsp;</span>May yaakaar nag ne nun, dingeen xam ne firndeel nanu sunu taxawaay.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Teewul nuy ñaan Yàlla, ngeen baña def dara lu bon, te ñaanunu loolu am, ngir nu man koo firndeele sunu taxawaay, waaye bu sunub taxawaay doonul woon lu firndewu itam, sunu yéene mooy ngeen di def lu baax.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ndax kat manunoo def dara ba sot liy dëgg, manunu lu dul liggéeyal liy dëgg.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Bu nu néewee doole, te ngeen am doole, bég nanu. Lii itam, nu ngi koy ñaan, te mooy ngeen yokku ba mat sëkk.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Looloo tax ma bind leen lii bala maa dikk, ba buma dikkee, du jar may mettil ni may jëflante ak yeen, ci kaw sañ-sañ bi ma Boroom bi jox. Ndax kat sañ-sañ bi, yokke moo ko taxa jóg, waaye deesu ko yàqe.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ma tëje fii nag, bokk yi, bégleen, yokkuleen ba mat sëkk, ñaaxanteleen, mànkooleen te jàmmoo. Su ko defee Yàlla miy Yàllay cofeel ak jàmm mooy ànd ak yeen.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Saafoonteeleen fóonante yu sell. Ñu sell ñépp a ngi leen di nuyu.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sunu yiwu Sang Yeesu Almasi nag, ak cofeelu Yàlla, ak bennoo geek <span class="footnote selectable" id="G-56">Noo gu Sell</span> gi, yal nañu bokk ànd ak yeen ñépp.<span id="bookmarks13"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2020 MBS.</span></div></div>
</div>
</body>
</html>
