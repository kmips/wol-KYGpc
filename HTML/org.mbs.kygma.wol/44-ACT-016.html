<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>جࣴفْ يَ 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">16‏.3 </span><span class=\"ft\">ݒٗولْ دَفَ جࣵݒّ نࣹ گࣴمْڪَتُبْ اَلْمَسِ مَنْ نَا خَرَفْ بَ تࣹيْ، تࣹ دُ يࣵقْ ݖِ نگࣴمَمْ دَرَ. مࣷو تَخْ ݒٗولْ خَرْفَلْ تِمࣷتࣹ، ندَخْ خَمࣷونْ نَ نࣹ خَرَفْ دࣷݝّ مࣷو مَنࣷونَ تَخْ تِمࣷتࣹ مُݖّ ݖِ سِڪَّانگࣹيْ يَوُتْ يِ گࣴمْ اَلْمَسِ. </span></div>",
    "F-1": "<div class=\"footnote-p\"><span class=\"fr\">16‏.10 </span><span class=\"ft\">لِ وَرَلْ </span><span class=\"fq\">نُ </span><span class=\"ft\">مࣷويْ لُوگْ مِ بِندّ <span class=\"bk\">جࣴفْ يَ</span> مࣷويْ وَخْ.</span></div>"
};

initFootnotes(footnotes);


// Glossary entries
var glossary = {
    "G-86": "<div><span class=\"k\">يࣹرُسَلࣹمْ:‏</span> مࣷويْ ݒࣺييُ رࣺيوُمْ يَوُتْ، تࣹ فَ لَ ڪࣴرْ يࣵلَّ گَ نࣹڪّࣷونْ. فࣷوفَ رࣹڪّ لَݧُ مَنࣷونَ رࣹنْدِ اَيْ سَرَخِ مَلَ يُ ݧُ جࣺبَّلْ يࣵلَّ. </div>",
    "G-56": "<div><span class=\"k\">نࣷو گُ سࣹلّ گ-:‏</span> مࣷو دِ نࣷووُگْ يࣵلَّ. دُ مَلاَڪَ تࣹ دُ مبِنْدࣹيفْ. مࣷويْ تَخَوُڪَتْ، بِ اَلْمَسِ دِگࣷونْ اَيْ تَالِبࣹيمْ، نࣹ مࣷويْ دِڪّ دࣴڪّ ݖِ سࣹينْ خࣷلْ، دِ لࣹينْ دࣷولࣹيلْ اَڪَ سࣹلَّلْ. </div>",
    "G-19": "<div><span class=\"k\">بࣺسُبْ نࣷفْلاَيْ ب-:‏</span> مࣷو دࣷونْ جُرٗومْ ݧَارࣹيلُ بࣺسْ ݖِ اَيُ بࣺسُ بࣵنِّ إِسْرَاءِيلْ. بࣺسْ لَ وࣷونْ بُ ݧُ جَگْلࣹيلْ يࣵلَّ، ݧُ آيࣹ ݖِ بࣺݒّ لِگّࣺييْ. بࣺسُبْ نࣷفْلاَيْ بࣷوبُ يࣵلاَّ ڪࣷ سࣺدّࣷو، بَ مُيْ سࣵڪّ لࣺݒّ. گَنَّاوْ گِ لَ تࣵنّ بࣺسُبْ نࣷفْلاَيْ، فِرْندࣹيلࣹ ڪࣷ ڪٗلّࣴرࣹ گِ مُ فَسࣷو اَڪْ بࣵنِّ إِسْرَاءِيلْ. </div>",
    "G-5": "<div><span class=\"k\">اَلْمَسِ:‏</span> بَاتُ اࣹبْرࣴ لَ، دِ تࣹڪِّ «ڪِ ݧُ فَلْ». بُ يَوُتْ يِ مَسَانَ فَلْ نِتْ، دَݧُيْ سࣷتِّ دِوْ ݖِ بࣷݒَّمْ، مُيْ يࣷنࣹنتّ، دِ سَرْخَلْڪَتْ مبَا بُورْ. اَلْمَسِ نَگْ، مࣷويْ ڪِ يࣵلَّ سࣷلْ نࣷووَمْ، نگِرْ فِرْندࣹيلْ نࣹ مࣷويْ يࣷنࣹنتّ، بِ نُيْ جࣷتّلِ خِبَارُ جࣵمّ بُ يࣵلَّ؛ دِ سَرْخَلْڪَتْ، بِ نُ اُبِّلْ بُنتّ فَ يࣵلَّ؛ تࣹ دِ بُورْ، بِ يِلِفْ لࣺݒّ اَڪْ ݧࣺݒّ. </div>"
};

initFootnotes(glossary);

});

// Chapters
var chapters = [ { start: 1, end: 28 }];
var hasIntro = false;
var baseRef  = "44-ACT-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='42-LUK-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='44-ACT-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;جࣴفْ يَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='44-ACT-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='45-ROM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">تِمࣷتࣹ فࣹڪّسِ نَ ݒٗولْ اَڪْ سِلَسْ </div></div><a id="v1"></a>
<div class="m">
<div class="c-drop">16</div> <span class="v">&#x200f;1</span><span class="vsp">&nbsp;</span>ݖِ ڪَوْ لࣷولُ ݒٗولْ اَگْسِ دࣹرْبࣹ، تࣹگْ ݖِ دࣴڪّ بَ ݧُيْ وَخْ لِسْتَرْ؞ ندࣹڪࣹ اَبْ تَالِبࣹي نگَ فَ بُ ݧُيْ وَخْ تِمࣷتࣹ؛ ندࣹيَمْ دِ گࣴمْڪَتُبْ اَلْمَسِ بُ بࣷڪّ ݖِ اَسْڪَنُ يَوُتْ، بَايَمْ دِ گࣹرࣹگْ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مُيْ ڪُ رَفࣹتْ سࣹيدࣹ ݖِ بِيرْ بࣷڪِّ دࣴڪّ يࣷويُ دِ لِسْتَرْ اَڪْ اِڪࣷݧُمْ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>ݒٗولْ نَگْ بࣴگّ مُ اࣵندّ اَڪْ مࣷومْ، بَ تَخْ مُ يٗبُّ ڪࣷ، خَرْفَلْ<span class="footnote selectable" id="F-0"><sup>¤</sup></span> ڪࣷ ندَخْ يَوُتْ يَ دࣴڪّࣹ وࣷونْ گࣷخْ بَ، نگِرْ ݧࣺݒَّ خَمࣷونْ نࣹ بَايَمْ اَبْ گࣹرࣹگْ لَ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>بَ لࣷولُ اَمࣹي ݧُيْ وࣴرْ دࣴڪّ يَ، دِ جࣷتّلِ دࣷگَلْ يِ تُڪّࣹي ݖَ ندَوِ عِيسَىٰ يَاڪْ مَگِ <span class="footnote selectable" id="G-86">يࣹرُسَلࣹمْ</span>، نگِرْ ݧُ سࣵمّ ڪࣷ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مبࣷولࣷويْ گࣴمْڪَتْ ݧِ دِ گࣴنَ فࣹدّلِڪُ ݖِ وࣵلُّ نگࣴمْ، سࣹينِ لِمْ دِ يࣷڪُّ بࣺسْ اَڪْ بࣺسْ؞ <span id="bookmarks5"></span></div>

<div class="s"><div id="s2">يࣵلَّ فࣹيݧُ نَ ݒٗولْ </div></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span><span class="footnote selectable" id="G-56">خࣹلْ مُ سࣹلّ</span> مِ نَگْ تࣹرࣹ لࣹينَ يࣺگْلࣹجِ ڪࣵدُّ گِ ݖَ دِيوَانُ اَسِ، بَ تَخْ ݧُ جࣵلِّ بِيرْ دِيوَانُ فِرِسِ اَڪْ گَلَسِ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>ݧُ دࣹمْ بَ ݖَ ڪࣹمُ مِسِ، نَرَ جࣵلِّ بِيرْ دِيوَانُ بِتِنِ، خࣹلُمْ عِيسَىٰ مَيُ لࣹينْ ڪࣷ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>لࣷولُ تَخْ ݧُ جࣵلّࣹ بِيرْ مِسِ، اࣵڪِّ دࣴڪّ بَ ݧُيْ وَخْ تࣷرࣷوَسْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>ݖِ بِيرْ لࣷولُ اَمْ ݒࣹيݧُ دِڪَّلْ ݒٗولْ ݖَ گُدِّ:‏ مُ گِسْ اَوْ نِتُ مَسࣹدُوَنْ تَخَوْ، دِ ڪࣷ تِنُ، نࣹ ڪࣷ:‏ «جࣵلّسِلْ مَسࣹدُوَنْ، وَلُّسِ نُ!‏» <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>نَڪَ لَ جࣷتْ ݒࣹيݧُ مَ، مُ دَلْدِ نُ<span class="footnote selectable" id="F-1"><sup>¤</sup></span> بِرْ نࣹ يࣵلاَّ نُ يࣹبَلْ نگِرْ نُ خَمْلࣹجِ فࣷوفَ خِبَارُ جࣵمّ بِ؞ ݖَ سَا سَ نُ فࣹخࣹي جࣵلّ بَ مَسࣹدُوَنْ؞ <span id="bookmarks10"></span></div>

<div class="s"><div id="s3">لِدِ گࣴمْ نَ اَلْمَسِ ݖَ فِلِݒِ </div></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>ݖِ ڪَوْ لࣷولُ نُ دُگّࣹ تࣷرࣷوَسْ گَالْ، جُبَلْ دُنُ سَمࣷتَرَسْ، جٗگࣹيتِ فَ، تࣹيرࣹجِ نࣹيَݒࣷلِسْ ݖَ اࣴلّࣴگْ سَ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>نُ بَوࣷو فَ جࣵلّ بَ فِلِݒِ، دࣴڪُّ گࣷخْ بَ جࣴڪّ ݖَ دِيوَانُ مَسࣹدُوَنْ تࣹ دِ مࣷومࣹيلُ رࣷومْ؞ نُ تࣷوگْ فَ اَيْ فَنْ؞ <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">&#x200f;13</span><span class="vsp">&nbsp;</span>بَ <span class="footnote selectable" id="G-19">بࣺسُبْ نࣷفْلاَيْ</span> بَ تَخَوࣹي، نُ گࣺنّ ݖَ بُنْتُ دࣴڪّ بَ، ݖَ وࣹتُ دࣹخْ گَ، دَلْدِ فَيْ گِسْ بࣺرَبْ بُ نُ فࣷوگْ نࣹ اَبْ جُلِّڪَايْ لَ؞ نُ تࣷوگْ فَ نَگْ، دِ وَخْتَانْ اَڪْ جِگࣺينْ ݧَ فَ دَجࣹ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>اَسْ ندَوَ نگَ ݖَ، دِ دࣺگْلُ؛ ڪُ ݧُيْ وَخْ لِدِ، دࣴڪّࣹ ݖَتِرْ، دِ جَايْڪَتُبْ ݖُوبِ تࣵنّࣺيفْ يُ خࣷنقّ ݖُرّ، تࣹ دِ جَامُڪَتُ يࣵلَّ؞ بࣷرࣷومْ بِ نَگْ اُبِّ خࣷلَمْ، بَ مُ تࣹيوْلُ بُ بَاخْ ڪࣵدُّيْ ݒٗولْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>ݖِ ڪَوْ لࣷولُ ݧُ سٗوبْ ڪࣷ ݖِ ندࣷخْ، مࣷومْ اَڪْ وَا ڪࣴرَمْ؞ مُ دَلْدِ نُ ݧَانْ، نࣹ نُ:‏ «ندࣹگَمْ اَبْ گࣴمْڪَتُبْ سَنگّ بِ نگࣹينْ مَ جࣵݒّࣹ، اَگْسِلࣹينْ، دَلْ اَڪْ مَنْ ݖَ سَمَ ڪࣴرْ؞» مُ سࣷݧّ نُ بَ نُ نَنگُ؞ <span id="bookmarks15"></span></div>

<div class="s"><div id="s4">تࣴجْ نَݧُ ڪَسࣷ ݒٗولْ اَڪْ سِلَسْ </div></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>نࣷو دࣷونْ دࣹمْ جُلِّڪَايْ بَ، اَبْ سُرْگَ بُ جِگࣺينْ بُ رَبُ گِسَانࣹ جࣵݒّ، دَجࣹيڪْ نُنْ؞ اَلَلْ جُ بَرࣹ لَ اَيْ نجَاتِگࣹيمْ دَا جࣴلࣹ ݖِ نگِسَانࣹيمْ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>ندَوْ سَ تࣷݒّ ݖِ ݒٗولْ اَڪْ نُنْ، دِ خَاݖُ، نَانْ:‏ «نِتْ ݧِي جَامِ يࣵلَّ اَجِ ڪَوࣹ جِ لَݧُ؛ دَݧُ لࣹينْ دِ يࣺگَلْ يࣷونُ مُݖّ؞» <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>نࣷونُ لَ جࣵݒّࣷو اَيْ فَنِ فَنْ، بَ ݒٗولْ مُجّ خَجࣷوتُ ڪࣷ؞ مُ وَلْبَتِڪُ نࣹ رَبْ وَ:‏ «مَا لَ سَنتّ ݖِ تُرُ عِيسَىٰ <span class="footnote selectable" id="G-5">اَلْمَسِ</span>، گࣺنَّلْ ݖِ ندَوْ سِ؞» رَبْ وَ دَلْدِ گࣺنّ ݖَ سَا سَ؞ <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>بَ لࣷولُ اَمࣹي اَلَلْ جَ نجَاتِگࣹيْ ندَوْ سَ يَاڪَارࣷونْ، رࣺيرْ لࣹينْ، ݧُ جࣵݒّ ݒٗولْ اَڪْ سِلَسْ، دِرِ، يٗبُّ ݖَ ݒࣺنݖّ مَ، فَ ڪَنَمْ نجِيتْ يَ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>ݧُ تَخَوَلْ لࣹينْ فَ اࣵتّࣹڪَتْ يَ، نࣹ:‏ «ݧِي ݧࣷو يࣴنگَلْ سُنُ دࣴڪّ بِ، دِ اَيْ يَوُتْ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>يُيْ خَمْلࣹ آدَ يࣷيْ، نُنْ ݧِيْ وَا رࣷومْ، سَݧُنُ ڪࣷو نَنگُ، سَݧُنُ ڪࣷو جࣴفࣹ؞» <span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>ݖِ ڪَوْ لࣷولُ مبࣷولࣷو مَ اِتْ دَلْ ݖِ سࣹينْ ڪَوْ؛ اࣵتّࣹڪَتْ يَ فُتِّ سࣹينِ يࣺرࣹ، دَلْدِ سَنْتَانࣹ ݧُ دٗورْ لࣹينْ اَيْ يَرْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>ݧُ دٗورْ لࣹينْ اَيْ يَرْ يُ بَرࣹ، سࣵنِّ لࣹينْ ݖَ ڪَسࣷ بَ، بࣷولࣹ ݖَ جࣷخْ بࣷرࣷومْ ڪَسࣷ بَ ندِگَلَلْ وَتُّ لࣹينْ بُ بَاخْ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>ندِگَلْ لࣷولُ نَگْ تَخْ مُ سࣵنِّ لࣹينْ ݖَ نࣺيگْ بَ گࣴنَ رُقࣹ ݖَ ڪَسࣷ بَ، جࣺنگّ لࣹينْ؞ <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>بَ گُدِّ گَيْ خَاجْ، ݒٗولْ اَڪْ سِلَسَ نگَيْ ݧَانْ، دِ سࣵبَّالْ يࣵلَّ، ݧࣹنࣹينْ ݧَ ݧُ فَ تࣴجْ دِ لࣹينْ دࣺگْلُ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>ݖِ ڪَوْ لࣷولُ سُوفْ جࣹڪِّ يࣴنگُ يࣴنگُ بُ مَگْ بَ ڪࣹنُگْ ڪَسࣷ بَ دِ رࣴنگّ-رࣴنگِ؛ بُنتّ يࣺݒّ جࣹڪِّ اُبِّڪُ، جࣺنگِ ݧࣺݒّ دࣵجِّڪُ؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>بࣷرࣷومْ ڪَسࣷ بَ تِيتࣹ ݖِيْ نࣹلَوْ، گِسْ بُنْتِ ڪَسࣷ بِ اُبِّڪُ؞ مُ بࣷݖِّ سَامَرَمْ، نَرَ خَرُ، يَاڪَارْ نࣹ ݧَ ݧُ تࣴجْ دَݧࣷو رࣴݖّ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>ݒٗولْ نَگْ اࣵدُّ ݖَ ڪَوْ نࣹ:‏ «بُلْ لࣷرْ سَ بࣷݒّ، نُنْ ݧࣺݒَّ نگِ فِ؞» <span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">&#x200f;29</span><span class="vsp">&nbsp;</span>بَ لࣷولُ اَمࣹي بࣷرࣷومْ ڪَسࣷ بَ اِنْدِلُ اَبْ لࣵمݒّ، دَلْدِ نࣹ سَرَاخْ دُگّ، نࣹ گُرُبْ فَ ڪَنَمْ ݒٗولْ اَڪْ سِلَسْ، دِ لࣷخْ؞ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>گَنَّاوْ گِ مُ گࣺنّࣹ لࣹينْ ݖَ بِتِ نࣹ لࣹينْ:‏ «سَنگّ يِ، اَنَ لُ مَ وَرَ دࣹفْ، بَ مُݖّ؟» <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>ݧُ نࣹ ڪࣷ:‏ «گࣴمَلْ سَنگّ عِيسَىٰ، دَلْدِ مُݖّ، يَاڪْ سَ وَا ڪࣴرْ؞» <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>بَ لࣷولُ اَمࣹي ݧُ خَمَلْ ڪࣷ ڪࣵدُّگْ سَنگّ بِ، مࣷومْ اَڪْ وَا ڪࣴرَمْ گࣺݒّ؞ <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>مُ يٗبُّ لࣹينْ نَگْ ݖِ وَخْتُوْ گُدِّ وࣷووُ، رَخَسْ سࣹينِ گَاݧُ-گَاݧُ، ݧُ سٗوبْ ڪࣷ ݖِ ندࣷخْ ݖَ سَا سَ، مࣷومْ اَڪْ وَا ڪࣴرَمْ گࣺݒّ؞ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>گَنَّاوْ لࣷولُ مُ يٗبُّ لࣹينْ ڪࣴرَمْ، جࣷخْ لࣹينْ ݧُ لࣹڪّ، تࣹيْ بࣺگࣹينْدࣷو اَڪْ وَا ڪࣴرَمْ گࣺݒّ ݖِ نگࣴمْ گِ ݧُ گࣴمْ يࣵلَّ؞ <span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">&#x200f;35</span><span class="vsp">&nbsp;</span>بَ بࣴتْ سࣹتࣹي، اࣵتّࣹڪَتْ يَ يࣹبَلْ اَلْڪَاتِ يَ، ݧُ نࣹ بࣷرࣷومْ ڪَسࣷ بَ:‏ «ݧِي، يِوِ لࣹينْ؞» <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>بࣷرࣷومْ ڪَسࣷ بَ اࣵگّࣹ ݒٗولْ ندِگَلْ لَ، نࣹ ڪࣷ:‏ «اࣵتّࣹڪَتْ يِ ڪَتْ ݧࣷو فِ يࣹبْلࣹ، نࣹ ݧُ يِوِ لࣹينْ؞ ڪࣷنْ نَگْ مَنْ نگࣹينَ گࣺنّ تࣹ دࣹمْ اَڪْ جࣵمّ؞» <span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">&#x200f;37</span><span class="vsp">&nbsp;</span>ݒٗولْ نَگْ نࣹ اَلْڪَاتِ يَ:‏ «ݧࣷومْ ݧُ دٗورْ نُ ݖِ ڪَنَمْ نِتْ ݧِ، اࣵتّࣹيسُ نُ سَخْ تࣹ نُ دِيْ گࣷرْ ݖِ رࣷومْ گِي، رَخْ ݖِ دࣷلِّ ݧُ سࣵنِّ نُ ݖِ ڪَسࣷ بِ؞ لࣺيگِ ݧُ بࣴگّ نࣷو دࣵقْ ندࣵنڪّ ݖِ بِتِ؟ مُڪّ!‏ نَݧُ ݧࣴوْ، ݧࣷومْ ݖِ سࣹينْ بࣷݒّ، گࣺنّࣹ نُ؞» <span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">&#x200f;38</span><span class="vsp">&nbsp;</span>بَ مُ ڪࣷ دࣹفࣹي، اَلْڪَاتِ يَ اࣵگّࣹ اࣵتّࣹڪَتْ يَ ڪࣵدُّ گࣷوگُ، ݧُ خَمْ نࣹ اَيْ گࣷرِ وَا رࣷومْ لَݧُ، تِيتَانگࣹ جࣵݒّ لࣹينْ؞ <span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>ݧُ دِڪّ، جࣺگَّلُ، گࣺنّࣹ لࣹينْ ݖِ بِتِ، ݧَانْ لࣹينْ، ݧُ گࣺنّ دࣴڪّ بَ؞ <span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>نࣷونُ لَݧُ گࣺنّࣹ ڪَسࣷ بَ، دࣹلُّ ڪࣴرْ لِدِ؞ ݧُ گِسࣹ فَاڪْ بࣷڪِّ گࣴمْڪَتْ ݧَ، ݧَاخْ لࣹينْ، دࣷورَ دࣹمْ؞ <span id="bookmarks40"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
