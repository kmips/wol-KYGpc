<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>رࣷومْ 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-5": "<div><span class=\"k\">اَلْمَسِ:‏</span> بَاتُ اࣹبْرࣴ لَ، دِ تࣹڪِّ «ڪِ ݧُ فَلْ». بُ يَوُتْ يِ مَسَانَ فَلْ نِتْ، دَݧُيْ سࣷتِّ دِوْ ݖِ بࣷݒَّمْ، مُيْ يࣷنࣹنتّ، دِ سَرْخَلْڪَتْ مبَا بُورْ. اَلْمَسِ نَگْ، مࣷويْ ڪِ يࣵلَّ سࣷلْ نࣷووَمْ، نگِرْ فِرْندࣹيلْ نࣹ مࣷويْ يࣷنࣹنتّ، بِ نُيْ جࣷتّلِ خِبَارُ جࣵمّ بُ يࣵلَّ؛ دِ سَرْخَلْڪَتْ، بِ نُ اُبِّلْ بُنتّ فَ يࣵلَّ؛ تࣹ دِ بُورْ، بِ يِلِفْ لࣺݒّ اَڪْ ݧࣺݒّ. </div>"
};

initFootnotes(glossary);

});

// Chapters
var chapters = [ { start: 1, end: 16 }];
var hasIntro = false;
var baseRef  = "45-ROM-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='44-ACT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='45-ROM-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;رࣷومْ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='45-ROM-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='46-1CO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">بࣵڪَّارْ يِلِفَتُلْ گࣴمْڪَتُبْ عِيسَىٰ </div></div><a id="v1"></a>
<div class="m">
<div class="c-drop">6</div> <span class="v">&#x200f;1</span><span class="vsp">&nbsp;</span>اَنَ لُ لࣷولُ دِ تࣹڪِّ نَگْ؟ ندَخْ ڪࣷنْ دَنُيْ وࣺيࣹ بࣵڪَّارْ، نگِرْ يِوُ يࣵلَّ گࣴنَ يࣷڪُّ؟ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مُڪّ ڪَيْ!‏ نُنْ ݧِ ندࣹي تࣵگَّلࣹ اَڪْ بࣵڪَّارْ بَ نࣷݒِّ، اَنَ نُ نُيْ سَخࣷوتࣹي بࣵڪَّارْ؟ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>دَنگࣹينَ اُمݒّلࣹ نࣹ مبࣷولࣹمْ نُنْ ݧِ ݧُ سٗوبْ ݖِ عِيسَىٰ <span class="footnote selectable" id="G-5">اَلْمَسِ</span>، ݖِگْ دࣹييَمْ لَݧُ نُ سٗوبَالࣹ؟ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>ݖِ سٗوبُ گࣷوگُ لَݧُ نُ بࣷولࣹ اَڪْ مࣷومْ سُولْ، نگِرْ نࣷونࣹي اَلْمَسِ دࣹڪّࣹي ݖِ مࣵگُّگْ بَايْ بِ، نُنْ اِتَمْ نُ دࣹڪِّ بَيْ دُندّ دُنْدِنْ وُ يࣹيسْ؞ <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>گَنَّاوْ دࣹيسْ نࣷو بࣹنَّلࣹ اَڪْ مࣷومْ ݖِ دࣹي گُ ݧُ نِرُلࣹ اَڪْ دࣹييَمْ، دࣹيسْ نُيْ بࣹنَّلࣹ اِتَمْ اَڪْ مࣷومْ ݖِ ندࣹڪِّتࣹ لُ نِرُ ندࣹڪِّتࣹيمْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>لِ نُ بِرْ مࣷو دِ نُنْ ݧَ وࣷونْ دࣺمبّ، ݖَ بَنْتُبْ عِيسَىٰ بَ لࣹيسْ نُ دَاجَالࣹ، نگِرْ خࣹوِلْ سُنُ يَرَمُ بࣵڪَّارْ، بَ نُ نࣷݒّࣹي دࣷونْ اَيْ جَامْ، بࣵڪَّارْ دِ سُنُبْ سَنگّ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>ندَخْ ڪِ دࣹي بَ نࣷݒِّ، جࣷخࣹيسْ نَ ڪࣷ اࣵتّࣹبْ ڪُ جُبْ، مُ تࣵگّࣷوڪْ نࣷتࣹيلُ بࣵڪَّارْ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>گَنَّاوْ نࣷو دࣹييَنْدࣷو اَڪْ اَلْمَسِ نَگْ، گࣴمْ نَنُ نࣹ نࣷويْ دُنْدَنْدࣷو اَڪْ مࣷومْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>ندَخْ ڪَتْ خَمْ نَنُ نࣹ اَلْمَسِ مِ دࣹڪِّ دࣷوتُ دࣹي، تࣹ ندࣹي مَنَلَتُ ڪࣷ دَرَ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>دࣹييَمْ گَ مُ دࣹي ݖَ لَ دࣹييَلْ بࣵڪَّارْ بࣹنّ يࣷونْ بَ فࣵوّ، تࣹ دُندّ گِ مُيْ دُندّ تࣹيْ، يࣵلَّ لَ ڪࣷيْ دُنْدَلْ؞ <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>نَڪَ نࣷونُ، يࣹينْ اِتَمْ جࣵݒّࣹلࣹينْ سࣹينْ بࣷݒّ نِتْ ݧُ دࣹييَلْ بࣵڪَّارْ، تࣹ دِ دُنْدَلْ يࣵلَّ، ݖِ عِيسَىٰ اَلْمَسِ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>ڪࣷنْ نَگْ بُ بࣵڪَّارْ يِلِفْ سࣹينْ يَرَمُ ندࣹي وِي، بَ دِ لࣹينْ نَنگُلࣷو اَيْ خࣹمّࣹمْتࣺيفَمْ يُ بࣷنْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>بُلࣹينْ جࣺبَّلْ سࣹينِ ݖࣺرْ بࣵڪَّارْ، مُ دࣹفْ لࣹينْ جُمْتُڪَايِ نجُبَدِ؛ گَنَّاوْ يࣹينَ دࣹڪِّ بَيْ دُنْدَاتْ، جࣺبَّلْ-لࣹينْ يࣵلَّ سࣹينْ بࣷݒّ تࣹ جࣺبَّلْ ڪࣷ سࣹينِ ݖࣺرْ، نگِرْ دࣹفْ لࣹينْ اَيْ جُمْتُڪَايِ نجُبْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>ندَخْ ڪَتْ بࣵڪَّارْ يِلِفَتُ لࣹينْ، ندࣹ دُ ݖِ ڪِلِفْتࣹيفُ يࣷونُ مُوسَىٰ نگࣹينْ نࣹڪّ، وَايࣹ ݖِ اَوْ يِوْ نگࣹينْ تࣵبِّ؞ <span id="bookmarks14"></span></div>

<div class="s"><div id="s2">ڪُ گࣴمْ عِيسَىٰ، اَگْ نجُبْ نگَيْ سُرْگَوُ </div></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>بَ ݖِ لَنْ بࣷوگْ؟ ندَخْ ڪࣷنْ دَنُيْ بࣵڪَّارْ، گَنَّاوْ دُ ݖِ ڪِلِفْتࣹيفُ يࣷونُ مُوسَىٰ لَنُ نࣹڪّ، وَايࣹ ݖِ اَوْ يِوْ لَنُ تࣵبِّ؟ دࣺيتْ ڪَيْ!‏ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>خَنَا خَمُلࣹينْ نࣹ ڪࣺݒّ ڪࣷو جࣺبَّلْ سَ بࣷݒّ، نَنگُلْ ڪࣷ، اَبْ جَامَمْ نگَ؟ يَارْ نگࣹينْ دِيْ جَامْ، بࣵڪَّارْ دِ سࣹينْ سَنگّ، جࣴمࣹ لࣹينْ ݖِ ندࣹي؛ مبَا نگࣹينْ دࣺگَّلْ يࣵلَّ، مُ جࣷخْ لࣹينْ اࣵتّࣹبْ ݧُ جُبْ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>وَايࣹ ݖَنتّ ݧࣹيلْ نَ يࣵلَّ، ندࣹ اَيْ جَامِ بࣵڪَّارْ نگࣹينْ وࣷونْ، وَايࣹ گَنَّاوْ گِ، سࣹينُبْ خࣷلْ نگࣹينْ دࣺگَّلࣹ مِسَالُبْ اࣵلُّوَ، جِ نگࣹينْ دِ ندࣺنڪَانࣹيمْ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>نࣷونُ لࣹيسْ لࣹينْ يِوࣹي، تࣵگَّلࣹ لࣹينْ اَڪْ نࣷتࣹيلُ بࣵڪَّارْ، نگࣹينْ دࣷونْ اَيْ سُرْگَيْ نجُبْ؞ <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>نِ ڪࣷ نِتْ مَنَ دࣺگّࣹ رࣹڪّ، نِ لاَ لࣹينْ وࣷيࣷفَلَلࣹ ڪࣵدُّ گِي، ندَخْ سࣹينْ نࣺيوْ دࣷولࣹيْ نِتُ نࣹينْ؞ نࣷونࣹي نگࣹينْ جࣺبَّلࣹ وࣷونْ سࣹينِ ݖࣺرْ، دࣹفْ لࣹينْ ݧُيْ جَامِ سࣷبࣹ، اَڪْ ندࣴنگّتࣹ گُ جُرْ ندࣴنگّتࣹ، نࣷونُ نگࣹينْ وَرَ جࣺبَّلࣹ سࣹينِ ݖࣺرْ، دࣹفْ لࣹينْ ݧُيْ جَامِ نجُبْ گُ جُرْ سࣹلّنگَ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>بَ نگࣹينْ دࣹي جَامِ بࣵڪَّارْ، تࣹيوُلࣹينْ وࣷونَ مࣷومْ سࣹينْ بࣷݒّ، ݖِ سࣹينْ دِگَّنْتࣹيڪْ نجُبْ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>سࣹينْ جࣴفِ دࣺمبّ جَ لࣹينْ گࣵݖّࣹيلْ تࣹيْ، اَنَ نجَرِݧْ لُ مُ لࣹينْ جُرَلْ؟ مُجُگْ جࣴفْ جَ دࣹ، سࣹينُگْ دࣹي لَ دࣷونْ دࣷونْ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>وَايࣹ تࣹيْ بِ ݧُ لࣹينْ يِوࣹي، بَ نگࣹينْ دࣷونْ اَيْ سُرْگَيْ يࣵلَّ، اَگْ سࣹلّنگَ لَ لࣹينْ لࣷولُ جُرَلْ، تࣹ مُجْ گَ دِ تࣹخࣹ گُ سَخْ دࣵڪّ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>ندَخْتࣹ ݒࣹيࣷورُ بࣵڪَّارْ مࣷويْ دࣹي، وَايࣹ يِوْ وِ يࣵلَّ دِ مَيࣹ مࣷويْ تࣹخࣹ گُ سَخْ دࣵڪّ فِ اَلْمَسِ عِيسَىٰ، سُنُ بࣷرࣷومْ؞ <span id="bookmarks23"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
