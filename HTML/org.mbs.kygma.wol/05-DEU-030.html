<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='05-DEU-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">دࣹلُّسِ ݖِ اَجِ سَخْ جِ، بَرْڪࣹيلْ </div></div><a id="v1"></a>
<div class="m">
<div class="c-drop">30</div> <span class="v">&#x200f;1</span><span class="vsp">&nbsp;</span>اࣴلّࣴگْ نَگْ، سُ مبࣷولࣹمْ مبِرْ يࣷويُ دِڪّࣹي فِ سࣹينْ ڪَوْ، مُيْ بَرْڪࣹ يِ، دِ اَلْڪࣵنْدࣹ يِ مَ تࣹگْ فِ سࣹينْ ڪَنَمْ، سُ بࣷوبَا بُ نگࣹينْ دࣺلّࣷوسࣹي سࣹينْ خࣹلْ فࣷوفَ مُ لࣹينْ فࣹڪّ، ݖَ بِيرْ مبࣷولࣹمْ خࣹيتْ يَ لࣹينْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ دࣵقْ جࣴمࣹ، <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>بَ نگࣹينْ دࣹلُّسِ ݖِ سࣹينْ يࣵلَّ اَجِ سَخْ جِ، دِ ڪࣷ دࣺگَّلْ ݖِ مبࣷولࣹمْ نِ مَ لࣹينْ ڪࣷ سَنْتࣹ بࣺسُبْ تࣹيْ، يࣹينْ اَڪْ سࣹينِ دࣷومْ، تࣹ نگࣹينْ دࣹفࣹ ڪࣷ سࣹينْ لࣺݒِّ خࣷلْ اَڪْ سࣹينْ لࣺݒِّ بَڪَّنْ، <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>سُ بࣷوبَا اَجِ سَخْ جࣹييْ تِجِّ سࣹينْ وࣴرْسࣴگْ، يࣴرࣴمْ لࣹينْ؞ سࣹينْ يࣵلَّ اَجِ سَخْ جِ مࣷو لࣹينْ دِ دࣹلُّ دَجَلࣹي فࣷوفَ، ݖِ بِيرْ مبࣷولࣹمْ خࣹيتْ يَ مُ لࣹينْ تَسَارࣹ وࣷونْ ݖَ سࣹينْ بِيرْ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>سُ ݧُ لࣹينْ تࣷخَلࣷونْ بَ ݖَ ݖَتِ اَسَمَانْ سَخْ، فࣷوفَ لَ لࣹينْ سࣹينْ يࣵلَّ اَجِ سَخْ جِ دِ دَجَلࣹي، تࣹ فَ لَ لࣹينْ دِ جࣴلࣹ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>سࣹينْ يࣵلَّ اَجِ سَخْ جࣹي لࣹينْ دِ دࣹلّࣷو ݖَ رࣺيوْ مَ سࣹينْ مَامْ مࣷومࣷونْ، نگࣹينْ مࣷومْ ڪࣷ، تࣹ مࣷو لࣹينْ دِ بَاخࣹ، يࣷڪّ لࣹينْ بَ نگࣹينْ گࣴنَ بَرࣹ سࣹينِ مَامْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>سُ بࣷوبَا سࣹينْ يࣵلَّ اَجِ سَخْ جࣹي لࣹينْ دِ خَرْفَلْ خَرَفُ خࣷلْ، تࣹ مࣷويْ خَرْفَلْ خَرَفُ خࣷلْ، سࣹينْ اَسْڪَنْ، نگِرْ نگࣹينْ سࣷݒّࣹ سࣹينْ يࣵلَّ اَجِ سَخْ جِ سࣹينْ لࣺݒِّ خࣷلْ، اَڪْ سࣹينْ لࣺݒِّ بَڪَّنْ، ندَخْ نگࣹينْ دُندّ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>سُ لࣷولُ اَمࣹي سࣹينْ يࣵلَّ اَجِ سَخْ جࣹييْ تࣹگْ مبࣷولࣹمْ اَلْڪࣵنْدࣹ يِي مَ لࣹينْ لِمَلْ، ݖِ ڪَوْ سࣹينِ نࣷونْ اَڪْ سࣹينْ بَݧْ يِ لࣹينْ تࣷݝَلْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>يࣹينْ نَگْ دِنگࣹينْ وَلْبَتِڪُ، دِ دࣺگَّلْ اَجِ سَخْ جِ، تࣹيْ جࣴفࣹ مبࣷولࣹمْ سَنْتَانࣹ يِ مَ لࣹينْ دِ دࣺنڪّ بࣺسُبْ تࣹيْ جِي؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>ݖِ ڪَوْ لࣷولُ سࣹينْ يࣵلَّ اَجِ سَخْ جِ مࣷويْ بَاخَلْ مبࣷولࣹمْ سࣹينُ ݧَقْ، اَڪْ سࣹينْ مࣹݧّࣹيفُمْ نجُرُڪَايْ، اَڪْ سࣹينْ مࣹݧّࣹيفُمْ جُرْ، اَڪْ سࣹينْ مࣹݧّࣹيفُمْ سُوفْ، نگِرْ لُ بَاخْ؞ اَجِ سَخْ جِ مࣷويْ بࣺگࣹوَاتْ دِ لࣹينْ بَاخࣹ نَ مُ دَانْ بࣺگࣹي بَاخࣹ سࣹينِ مَامْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>ندࣹگَمْ دࣺگَّلْ نگࣹينْ سࣹينْ يࣵلَّ اَجِ سَخْ جِ، دِ تࣷݒّ اَيْ سَنْتَانࣹيمْ، اَڪْ دࣷگَلِ يࣷونَمْ، يِ ݧُ بِندّ ݖِ تࣺيرࣹبْ يࣷونْ وِي؛ ندࣹگَمْ يࣹينَ وَلْبَتِڪࣷو سࣹينْ لࣺݒِّ خࣷلْ اَڪْ سࣹينْ لࣺݒِّ بَڪَّنْ، بَ دࣹلُّ ݖِ سࣹينْ يࣵلَّ اَجِ سَخْ جِ؞ <span id="bookmarks10"></span></div>

<div class="s"><div id="s2">مُوسَىٰ نࣹي دࣺگَّلْ يࣵلَّ يࣷمبّ نَ </div></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>سَنْتَانࣹ بِي مَ لࣹينْ دِ دࣺنڪّ تࣹيْ نَگْ، جَفࣹوُلْ تࣹ سࣷرࣹوُلْ بَ تࣴ لࣹينْ، <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>اَجࣹوُلْ ڪَوْ اَسَمَانْ بَ نگࣹينْ نَانْ:‏ «اَنَ ڪُ نُيْ يࣺيگَلِ ڪَوْ اَسَمَانْ، اࣵجِّلْ نُ ڪࣷ، دࣺگْتَلْ نُ ڪࣷ، بَ نُ جࣴفࣹ ڪࣷ؟» <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>نࣹڪُّلْ اِتْ وࣵلاَّ گࣺيجْ بَ نگࣹينْ نَانْ:‏ «اَنَ ڪُ نُيْ جࣵلِّلْ وࣵلاَّ گࣺيجْ، جࣴلِلْ نُ ڪࣷ، دࣺگْتَلْ نُ ڪࣷ، بَ نُ جࣴفࣹ ڪࣷ؟» <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>ڪࣵدُّ گِ ڪَيْ جࣹگࣹ نَ لࣹينْ لࣷولْ؛ ݖِ سࣹينْ گࣺمِّݧْ اَڪْ ݖِ سࣹينْ بِيرْ خࣷلْ لَ نࣹڪّ، نگِرْ نگࣹينْ دِ ڪࣷ جࣴفࣹ؞ <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>ڪࣷنْ نَگْ گِسْ نگࣹينْ ڪࣷ:‏ تࣹگْ نَا فِ سࣹينْ ڪَنَمْ، بࣺسْ نِڪِ تࣹيْ، دُندّ اَڪْ مبَاخْ، تࣹگْ نَا فِ سࣹينْ ڪَنَمْ، ندࣹي اَڪْ لࣷرَانگࣹ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>لِ مَ لࣹينْ سَنتّ، مَنْ، بࣺسُبْ تࣹيْ، مࣷويْ نگࣹينْ سࣷݒّ سࣹينْ يࣵلَّ <span class="footnote selectable" id="G-3">اَجِ سَخْ</span> جِ، دِ تࣷݒّ اَيْ يࣷونَمْ، دِ سࣵمّ اَيْ سَنْتَانࣹيمْ، اَڪْ دࣷگَلِ يࣷونَمْ، اَڪِ اࣵتّࣹيمْ، نگِرْ نگࣹينْ دُندّ تࣹ يࣷڪُّ، سࣹينْ يࣵلَّ اَجِ سَخْ جِ بَرْڪࣹيلْ لࣹينْ ݖَ رࣺيوْ مَ نگࣹينْ جࣴمْ، نگِرْ نَنگُجِ ڪࣷ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>وَايࣹ سُ نگࣹينْ وَلْبَتࣹي سࣹينْ خࣷلْ، دࣺگْلُوُلࣹينْ، خَنَا نگࣹينْ لَجّ، دِ سُجّٗوتَلْ يࣹنࣹينْ يࣵلَّ، دِ لࣹينْ جَامُ، <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>مَ وَخْ لࣹينْ ڪࣷ بࣺسْ نِڪِ تࣹيْ، سُ بࣷوبَا يࣹينَيْ سࣵنڪࣷو سࣵنڪُ، تࣹ دُنگࣹينْ گُدّ فَنْ ݖَ رࣺيوْ مَ نگࣹينْ دِ جࣵلّ دࣹخُ يُرْدَنْ، جࣴمْ فَ، نگِرْ نَنگُجِ ڪࣷ؞ <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>وࣷو نَا سࣹيدࣹ اَسَمَانْ اَڪْ سُوفْ ݖِ يࣹينْ، بࣺسُبْ تࣹيْ:‏ دُندّ اَڪْ ندࣹي لاَ تࣹگْ فِ سࣹينْ ڪَنَمْ، اَڪْ بَرْڪࣹ اَڪْ اَلْڪࣵنْدࣹ؞ تَامُلࣹينْ دُندّ ندَخْ نگࣹينْ دُندّ، يࣹينْ اَڪْ سࣹينْ اَسْڪَنْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>سࣷݒّلࣹينْ سࣹينْ يࣵلَّ اَجِ سَخْ جِ، دࣺگَّلْ ڪࣷ تࣹ تَقْ ݖِ مࣷومْ، ندَخْ مࣷومْ مࣷويْ سࣹينُگْ دُندّ، دِ سࣹينْ گُدّ-گِ-فَنْ ݖَ رࣺيوْ مَ مُ گِݧَلࣷونْ سࣹينِ مَامْ إِبْرَاهِيمَ اَڪْ إِسْحَاقَ اَڪْ يَعْقُوبَ، نࣹ ݧࣷومْ لَ ڪࣷيْ جࣷخْ؞ <span id="bookmarks20"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
