<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">30‏.14 </span><span class=\"fk\">مࣵنْدَرَگࣷورْ </span><span class=\"ft\">گࣵنݖَخْ لَ گُ ݧُ يَاڪَارْ نࣹ دَيْ گِيرَلْ جِگࣺينْ. </span></div>",
    "F-1": "<div class=\"footnote-p\"><span class=\"fr\">30‏.32 </span><span class=\"ft\">ݖَ يࣷويُ جَمࣷنࣷ خَرْ يِ دَݧُ دَانْ فَرَلْ دِ وࣹيخْ، بࣴيْ يِ فَرَلَ ݧُولْ تࣹ دُݧُ رَخْ. </span></div>",
    "F-2": "<div class=\"footnote-p\"><span class=\"fr\">30‏.32 </span><span class=\"ft\">فِي دَݧࣷو تࣷݒّ تࣺيرࣹبْ ڪࣵدُّگْ يࣵلَّ گِ نِ ݧُ ڪࣷ تࣹڪّࣹي ݖِ لࣵمِّݧُ گࣹرࣹگْ، تࣹ ݖِ بࣷوبَ تࣺيرࣹ مࣹلࣷوْ تࣷدّࣹ اَڪْ تِݒَّنْتࣹ بࣴيْ يِ رࣹڪَّ ڪࣷ فࣺيتࣹوࣷو. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='01-GEN-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">30</div> <span class="v">&#x200f;1</span><span class="vsp">&nbsp;</span>بَ رَسࣹلْ گِسࣹي نࣹ اَمَلُلْ يَعْقُوبَ دࣷومْ، دَفَ ݧࣹي مَگَمْ، بَ تَخْ مُ وَخْ يَعْقُوبَ نࣹ ڪࣷ:‏ «نَنُ اَمْ اَيْ دࣷومْ، مبَا مَ دࣹي؞» <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>يَعْقُوبَ مࣹرࣹ ݖَ رَسࣹلْ نࣹ ڪࣷ:‏ «ندَخْ مَايْ يࣵلَّ، مِ لَ تࣹرࣹي اَمْ دࣷومْ؟» <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>مُ نࣹ ڪࣷ:‏ «خࣷولَلْ، سَمَ جَامْ بِلاَ نگِي؛ دࣴڪّࣷو ڪࣷ، ندَخْ مُ اَمَلْ مَ دࣷومْ، بَ جَبࣷوتَلْ مَ؞» <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>ݖِ ڪَوْ لࣷولُ مُ مَيْ ڪࣷ جَامَمْ بِلاَ، مُيْ سࣷخْنَامْ؞ يَعْقُوبَ دࣴڪّࣷو بِلاَ، <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مُ اࣴمبّ، اَمَلْ يَعْقُوبَ دࣷومْ جُ گٗورْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>بِ لࣷولُ اَمࣹي رَسࣹلْ نࣹ:‏ «يࣵلَّ اࣵتّࣹ نَ مَ؛ دࣺگّ نَ سَمَ ݧَانْ، بَ مَيْ مَ دࣷومْ؞» مُ تُدّࣹ ڪࣷ نَگْ دَنْ (مُ فِرِ ڪِيْ اࣵتّࣹ)؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>گَنَّاوْ گَ بِلاَ، جَامُبْ رَسࣹلْ، اࣴمْبَاتْ، دࣹلُّ اَمَلْ يَعْقُوبَ دࣷومْ جُ گٗورْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>رَسࣹلْ نࣹ:‏ «بࣴرࣹ نَا اَڪْ سَمَ مَگْ بࣴرࣹ بُ رࣺيْ، بَ دَانْ،» دَلْدِ ڪࣷ تُدّࣹ نࣹفْتَلِ (مُ فِرِ ڪِيْ بࣴرࣹ)؞ <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>لࣹيَ مࣷومْ اِتْ خَمْ نࣹ تَخَوَايَمْ يࣵگّ نَ، مُ فَبْ جَامَمْ سِلْݒَ، مَيْ ڪࣷ يَعْقُوبَ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>بِ لࣷولُ اَمࣹي سِلْݒَ، جَامُبْ لࣹيَ، اَمَلْ يَعْقُوبَ دࣷومْ جُ گٗورْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>لࣹيَ نࣹ:‏ «ندَوْ وࣴرْسࣴگْ وُ رࣺيْ!‏» دَلْدِ ڪࣷ تُدّࣹ گࣵدّ (مُ فِرِ وࣴرْسࣴگْ)؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>سِلْݒَ جَامُبْ لࣹيَ دࣹلُّ، اَمَلْ يَعْقُوبَ دࣷومْ جُ گٗورْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>لࣹيَ نࣹ:‏ «اࣺييْ وَايْ، مَاڪَ بࣺگْ!‏ جࣹيگْ جِ دِنَݧُ مَ وࣷويࣹ بࣷرࣷومْ مبࣺگْتࣹ مِ؞» مُ تُدّࣹ ڪࣷ نَگْ اَسࣹرْ (مُ فِرِ بࣷرࣷومْ مبࣺگْتࣹ)؞ <span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>مُ اَمْ بࣺسْ ݧُيْ گٗوبْ بࣹلࣹ، رُبࣹنْ دࣹمْ تࣷولْ، سࣵڪّࣹ ݖَ گࣵنݖَخْ گُ ݧُ نَانْ مࣵنْدَرَگࣷورْ<span class="footnote selectable" id="F-0"><sup>¤</sup></span>، اِنْدِلْ ڪࣷ يَايَمْ لࣹيَ؞ رَسࣹلْ نࣹ لࣹيَ:‏ «نگَلَّ مَيْ مَ ݖِ مࣵنْدَرَگࣷورْ جِ لَ سَ دࣷومْ اِنْدِلْ؞» <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>تࣹيوُلْ مُ نࣹ ڪࣷ:‏ «ندَخْ نَنگُ سَمَ جࣴڪّࣴرْ رࣹڪّ دࣷيُ لَ، بَ نگَ بࣴگّ ݖࣹي بࣷولࣹ مࣵنْدَرَگࣷورْ جِ مَ سَمَ دࣷومْ اِنْدِلْ؟» رَسࣹلْ نࣹ ڪࣷ:‏ «ڪࣷنْ جࣷخْ مَ ݖِ مࣵنْدَرَگࣷورْ جِ سَ دࣷومْ اِنْدِ، مَ وࣹݖِّ لَ ڪࣷ سَمَ اَيُ تࣹيْ بࣷوگْ؞» <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>يَعْقُوبَا نگَيْ جٗگࣹ تࣷولْ ݖَ نگࣷونْ، لࣹيَ گࣺنّ، گَتَنْدُ ڪࣷ، نࣹ ڪࣷ:‏ «فِ مَنْ نگَ وَرَ اَيࣹ تࣹيْ، ندَخْتࣹ جࣴنْدࣹ نَا اَيْ گِ مࣵنْدَرَگࣷورْ جِ سَمَ دࣷومْ اِنْدِ؞» يَعْقُوبَ دَلْدِ فࣺيتࣹ ݖَ مࣷومْ گُدِّ گࣷوگُ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>يࣵلَّ نَنگُلْ لࣹيَ، مُ اࣴمبّ، اَمْ اَڪْ يَعْقُوبَ سࣹينْ جُرٗومࣹيلُ دࣷومْ جُ گٗورْ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>لࣹيَ نࣹيتِ:‏ «يࣵلَّ دَ مَا فࣹيْ، ندَخْ مَا مَيْ سَمَ جࣴڪّࣴرْ سَمَ جَامْ؞» مُ تُدّࣹ ڪࣷ اِسَاڪَرْ (مُ فِرِ بࣷرࣷومْ ݒࣹيْ)؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>گَنَّاوْ گِ لࣹيَ اࣴمْبَاتْ، اَمْ اَڪْ يَعْقُوبَ سࣹينْ جُرٗومْ بࣹنّࣹيلُ دࣷومْ جُ گٗورْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>بࣷوبَ لَ نࣹ:‏ «يࣵلَّ دࣹفَلْ نَ مَ تࣹرَانگَ جُ رࣺيْ؞ بِي يࣷونْ سَمَ جࣴڪّࣴرْ دِنَ مَ تࣹرَلْ، ندَخْ اَمَلْ نَا ڪࣷ جُرٗومْ بࣹنِّ دࣷومْ يُ گٗورْ؞» مࣷو تَخْ مُ تُدّࣹ ڪࣷ سَبُلࣷنْ (مُ فِرِ تࣹرَانگَ)؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>گَنَّاوْ گَ مُ اَمْ دࣷومْ جُ جِگࣺينْ، تُدّࣹ ڪࣷ دِينَ؞ <span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>بَ لࣷولُ اَمࣹي يࣵلَّ گࣹيسْتُ رَسࣹلْ، نَنگُلْ ڪࣷ، مَيْ ڪࣷ دࣷومْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>مُ اࣴمبّ، اَمْ دࣷومْ جُ گٗورْ، دَلْدِ نࣹ:‏ «يࣵلَّ تࣹگِّلْ نَ مَ گࣵݖّࣹ؞» <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>مࣷو تَخْ مُ تُدّࣹ ڪࣷ يُوسُفَ (مُ فِرِ يَلْ نَ دࣷلِّ)، ندَخْ دَفَ نࣹ:‏ «يَلْ نَ مَ اَجِ سَخْ جِ دࣷلِّلْ دࣷومْ جُ گٗورْ؞» <span id="bookmarks24"></span></div>

<div class="s"><div id="s1">يَعْقُوبَ وࣷومْلࣹ نَ </div></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>بَ رَسࣹلْ اَمࣹي دࣷومْ ݖِ يُوسُفَ، يَعْقُوبَ دَ نࣹ لَبَنْ:‏ «يِوِ مَ بࣷوگْ، مَ دࣹلُّ سَمَ رࣺيوْ ݖَ سَمَ ڪࣴرْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>سُ ڪࣷ دࣹفࣹي نگَ جࣷخْ مَ سَمَيْ دࣷومْ اَڪْ سَمَ جَبَرْ يِ تَخࣷونْ مَ دِ لَ لِگّࣺييَلْ، تࣹ بࣵيِّ مَ، مَ دࣹمْ، ندَخْ يَوْ ݖِ سَ بࣷݒّ خَمْ نگَ لِ مَ لَ لِگّࣺييَلْ؞» <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>لَبَنْ نࣹ ڪࣷ:‏ «نگَلَّ وَايْ، دࣺگْلُ مَ، نگِرْ سَمَ نگِسَانࣹ وࣷنْ نَ مَ نࣹ <span class="footnote selectable" id="G-3">اَجِ سَخْ</span> جِ بَرْڪࣹيلْ نَ مَ ندَخْ يَوْ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>وَخْ مَ لࣷو مَيْ فࣹيࣹيڪُ رࣹڪّ، دِنَا لَ ڪࣷ فࣹيْ؞» <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>يَعْقُوبَ نࣹ ڪࣷ:‏ «يَوْ ݖِ سَ بࣷݒّ خَمْ نگَ نِ مَ لَ لِگّࣺييَلࣹ اَڪْ نِ سَ گࣺتّ مُجّ مࣹلْ ندَخْ مَنْ؛ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>ندَخْتࣹ لُ نࣺيوْ نگَ اَمࣷونْ لاَتَ مَيْ ݧࣴوْ، تࣹ يࣷڪُّ نَ، بَ بَرࣹ لࣷولْ، نگِرْ اَجِ سَخْ جِ دَ لاَ بَرْڪࣹيلْ ندَخْ مَنْ؞ وَايࣹ لࣺيگِ نَگْ، لِگّࣺييَلْ سَمَ وَا ڪࣴرْ بࣷݒّ جࣷتْ نَ خَنَا؟» <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>لَبَنْ دࣹلُّ نࣹ ڪࣷ:‏ «دَمَ نࣹ، ݧَاتَ لاَ لَيْ فࣹيْ؟» يَعْقُوبَ نࣹ ڪࣷ:‏ «دࣷو مَ جࣷخْ دَرَ؞ بࣷو نَنگࣷو لِي مَ لَيْ وَخْ، دِنَا سࣵمَّاتْ سَيْ گࣵتّ، وَتُّ ڪࣷ؞ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>دَمَيْ سࣹيتْ تࣹيْ جِي ݖِ بِيرْ جُرْ گُ گࣵتّ گࣺݒّ، گࣺنّࣹ ݖِ خَرْ يُ ݧُولْ يࣺݒّ<span class="footnote selectable" id="F-1"><sup>¤</sup></span>، اَڪْ بࣴيْ، يِ تࣷدّࣹ اَڪْ يِ تِݒَّنْتࣹ يࣺݒّ، ݧُ دࣷونْ سَمَ ݒࣹيࣷورْ<span class="footnote selectable" id="F-2"><sup>¤</sup></span>؞ <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>اࣴلّࣴگْ اَڪِ سِبِّرْ بࣷويْ سࣹيتْسِ سَمَ ݒࣹيࣷورْ، سَمَ نجُبْتࣹي مَيْ لَيࣷولْ:‏ لࣺݒّ لُ تࣷدّࣹوُلْ تࣹ تِݒَّنْتࣹوُلْ ݖِ بِيرْ بࣴيْ يِ اَڪْ لُ ݧُولُلْ ݖِ مبُرتّ يِ، بࣷو ڪࣷ گِسࣹي ݖِ مَنْ، ݖࣵݖّ لَ؞» <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>لَبَنْ نࣹ:‏ «وَاوْ، ڪࣷنْ بَاخْ نَ؞» <span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">&#x200f;35</span><span class="vsp">&nbsp;</span>ݖَ بࣺسْ بࣷوبَ لَبَنْ دَفَ بࣹرْ سِڪّࣹتْ، يِ سࣹيرࣹيرْ تࣹ تࣷدّࣹ، اَڪْ بࣴيْ، يِ تِݒَّنْتࣹ تࣹ تࣷدّࣹ، مَانَامْ يِ رَخْ، اَڪْ خَرِ مࣹنّ مࣹلࣷ يُ ݧُولْ يِ، دَلْدِ لࣹينْ دࣺنڪّ اَيْ دࣷومَمْ؞ <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>گَنَّاوْ لࣷولُ مُ دࣷخَلࣹ دِگَّنْتࣹيمْ اَڪْ يَعْقُوبَ دࣷخُ ݧࣹتِّ فَنْ؞ يَعْقُوبَ نَگْ دِ سࣵمّ لِ دࣹسْ ݖِ گࣵتِّ لَبَنْ؞ <span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">&#x200f;37</span><span class="vsp">&nbsp;</span>ݖِ ڪَوْ لࣷولُ يَعْقُوبَ تࣵنّ ݧࣹتِّ گَرَبْ يُ ݧُيْ وَخْ ݒࣴݒَلْيࣹي، گࣹرْتࣹ-تُبَابْ اَڪْ ݒَلَتَانْ، گࣷرْ ݖِ بَنتّ يُ تࣷويْ، خࣵنݖّ-خࣵنݖࣹي ڪࣷ، بَ مُ دࣹفِ رࣴدّ يُ وࣹيخْ؞ <span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>مُ يࣹبْ بَنتّ، يَ مُ خࣵنݖّ-خࣵنݖࣹي، ݖَ نَانُڪَايْ يَ، مُ جَنࣷوڪْ جُرْ گَ، ݖَ مبَلْڪَ يَ جُرْ گَيْ نَانࣹ، ندَخْ فَ لَ جُرْ گَ دَانْ تࣴبࣷو؞ <span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>لࣷولُ تَخْ بࣴيْ يَيْ تࣴبُ ݖَ وࣹتُ ݖَرْ يَ، دِ جُرْ دࣷومْ يُ سࣹيرࣹيرْ، يُ تِݒَّنْتࣹ اَڪْ يُ تࣷدّࣹ؞ <span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>خَرْ يَ، يَعْقُوبَ دَ لࣹينَ بࣹرْ، تࣹيْ فࣹخࣹ ݧُيْ جَنࣷوڪْ لࣺݒّ لُ سࣹيرࣹيرْ اَڪْ لُ ݧُولْ ݖِ بِيرْ جُرُ لَبَنْ؞ نࣷونُ لَ سࣵڪّࣹ جُرُ بࣷݒَّمْ، بَݧْ ڪࣷو بࣷولࣹ اَڪْ جُرُ لَبَنْ؞ <span id="bookmarks40"></span> <a id="v41"></a><span class="v">&#x200f;41</span><span class="vsp">&nbsp;</span>سَا يُ جُرْ گِ اࣴݒّ دࣷولࣹ دࣹي تࣴبُ، يَعْقُوبَ يࣹبْ ݖَرْ يِ ݖِ نَانُڪَايْ يِ، تِيمَلࣹ ݖِ جُرْ گِ، نگِرْ بُ ݧُيْ تࣴبُ، نࣹ ݖِ جࣵڪّ؞ <span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>بُ جُرْ گُ خِيبࣷنْ گِ دࣹي تࣴبُ، مُ بَݧْ لࣹينَ تࣹگَلْ دَرَ؞ مُيْ دࣹفْ نࣷونُ بَ جُرْ گِ خِيبࣷنْ، دِ گُ لَبَنْ، گِ اَمْ دࣷولࣹ، دِ گُ يَعْقُوبَ؞ <span id="bookmarks42"></span> <a id="v43"></a><span class="v">&#x200f;43</span><span class="vsp">&nbsp;</span>وَا جِ مُجّ نَ بَرࣹلࣹ لࣷولْ، اَمْ گࣵتّ يُ نࣹ گࣵݧّ اَڪْ اَيْ جَامْ يُ گٗورْ اَڪْ يُ جِگࣺينْ اَڪْ اَيْ گِلࣺيمْ اَڪِ مبَامْ-سࣴفْ؞ <span id="bookmarks43"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
