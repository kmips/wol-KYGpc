<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='05-DEU-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يࣷونْ وِ سࣵرْتَلْ نَ دُنْدِنْ وُ جࣹڪّ </div></div><a id="v1"></a>
<div class="m">
<div class="c-drop">22</div> <span class="v">&#x200f;1</span><span class="vsp">&nbsp;</span>بُلࣹينْ گِسْ سࣹينْ نَگُ مبࣷڪّ مبَا گࣵتَّمْ بُ رࣺيرْ، بَ جࣵݒّ ݖِ سࣹينْ نجَامْبُرْ؞ فࣹخࣹلࣹينْ ڪࣷو وَݧِّ، بَ دࣹلّࣷو ڪࣷ سࣹينْ مبࣷڪّ مَ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>سُ مبࣷڪّ مِ جࣹگࣹوࣷووُلْ اَڪْ يࣹينْ، مبَا خَمُلࣹينْ ڪࣷ، يٗبُّلࣹينْ جُرْ گِ سࣹينْ ڪࣴرْ، مُ دࣹسْ فَ، بَ مبࣷڪّ مِ دِڪّ، دِ ڪࣷ سࣹيتْ، نگࣹينْ دࣹلّࣷو ڪࣷ ڪࣷ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>نࣷونُ نگࣹينْ دِ دࣹفْ، سُ دࣹي مبَامْ، نࣷونُ نگࣹينْ دِ دࣹفْ سُ دࣹي مبُبّ، نࣷونُ اِتْ نگࣹينْ دِ دࣹفْ، اَڪْ مبࣷولࣹمْ لُ سࣹينْ مبࣷڪّ رࣺيرْلࣹ، بَ نگࣹينْ گِسْ ڪࣷ؞ دُنگࣹينْ ݖِ مَنَ جࣵݒّ سࣹينْ نجَامْبُرْ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>بُلࣹينْ گِسْ سࣹينْ مبَامُ مبࣷڪّ، مبَا نَگَمْ وُ دَانُ ݖِوْ يࣷونْ، بَ نگࣹينْ جࣵݒّ ݖِ سࣹينْ نجَامْبُرْ؞ فࣹخࣹلࣹينْ بَ يࣺڪَّتِلࣹ ڪࣷ ڪࣷ؞ <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>بُ لࣹنّ ݖِ مبࣷولࣹمْ يࣴفِ گٗورْ، تࣹگُ ݖِ ڪَوْ ڪُ جِگࣺينْ، تࣹ بُ گٗورْ سࣷلْ يࣺرࣹيْ جِگࣺينْ، ندَخْ <span class="footnote selectable" id="G-3">اَجِ سَخْ</span> جِ سࣹينْ يࣵلَّ سࣹيخْلُ نَ ڪࣺݒّ ڪُيْ دࣹفْ يࣷويُ؞ <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>بُ نگࣹينْ دࣷخࣹي بَ يࣹمْ ݖِ تࣵگُّمْ ݒِݖّ ݖِ سࣹينُ يࣷونْ، مُ نࣹڪّ ݖِ گَرَبْ گُ مُ مَنَ دࣷونْ، مبَا ݖِ سُوفْ، ݖُوجْ يَ مبَا نࣹنْ يَ نࣹڪّ ݖَ، تࣹ يَايْ جَ بٗوفْ ݖَ ڪَوْ ݖُوجْ يَ، مبَا نࣹنْ يَ، بُلࣹينْ بࣷولࣹ جࣴلْ يَايْ جَ اَڪْ ݖُوجْ يَ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>فࣹخࣹلࣹينْ بَ بࣵيِّ يَايْ جَ، تࣹ جࣴلْ ݖُوجْ يَ، ندَخْ نگࣹينْ بَاخْلࣹ تࣹ گُدّ فَنْ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>سُ نگࣹينْ دࣹي تَبَخْ ڪࣴرْ گُ بࣹيسْ، سࣵڪَّلْ-لࣹينْ سࣹينْ ڪَوُمْ تَاخْ، اَبْ فࣹگُوَايْ، بَلَ ݖَا نِتَ دَانࣷو، اࣵقُ دࣹرࣹتْ تࣷݒّ سࣹينْ ڪࣴرْ؞ <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>بُلࣹينْ جِ ݖِ سࣹينْ تٗوڪࣴرُ رࣹسࣹݧْ، وࣹنࣹينْ وِرْگࣷ، لُ ڪࣷ مࣷيْ لࣺݒّ اَيْ دࣷونْ ݖࣺرُ سࣹلّنگَ بُ نگࣹينْ دُلْ سَݧَ جَرِݧࣷو:‏ لِ جٗگࣹ ݖِ جِوُ مِ رَخْ رࣹسࣹݧْ جِ، اَڪْ اِتَمْ مࣹݧّࣹيفُمْ رࣹسࣹݧْ جِ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>بُلࣹينْ رࣵنگَنْدࣷو نَگْ اَڪْ مبَامْ، دِ لࣹينْ رِجِّلࣷو؞ <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>بُلࣹينْ سࣷلْ ندِمࣷلْ نجَخَسْ لُ ݧُ رَخࣹ ڪَوَرُ گࣵتّ اَڪْ وࣴݧُ لࣹي؞ <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>اَيْ ݖِمْبِرْ-ݖِمْبِرْ نَگْ نگࣹينْ دِ دࣹفْ ݖِ ݧࣹينْتِ وࣹتِ مَلاَنُمْ سࣵنگُڪَايْ مُ نگࣹينْ دِ سࣵنگࣷو؞ <span id="bookmarks12"></span></div>

<div class="s"><div id="s2">سࣵمّࣷنْتࣹلࣹينْ اَڪْ اࣵقُ جِگࣺينْ </div></div><span id="bookmarks12"></span><a id="v13"></a>
<div class="p"><span class="v">&#x200f;13</span><span class="vsp">&nbsp;</span>ڪُ جࣴلْ جَبَرْ، دࣴڪّࣷو ڪࣷ، بَ نࣷݒِّ جࣺݒِّ ڪࣷ، <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>دِ ڪࣷ تُومَالْ، دِ تࣹگْ لُ ݧَاوْ ݖِ دࣹرَمْ، نَانْ:‏ «ندَوْ سِي مَ جࣴلْ، بَ مَ اࣵگّࣹي ݖِ مࣷومْ، فࣹڪُّمَ ڪࣷ جَنقّ،» <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>سُ بࣷوبَا نَ بَايُ ندَوْ سِ اَڪْ ندࣹيَمْ، جࣴلْ فِرْندࣹيْ ندَوْ لَ، يٗبُّ ڪࣷ بَ ݖَ ڪَنَمْ مَگِ دࣴڪّ بَ، ݖَ بُنتّ دࣴڪّ بَ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>سُ ڪࣷ دࣹفࣹي بَايُ ندَوْ سِ نࣹ مَگْ ݧِ:‏ «سَمَ دࣷومْ لاَ مَيࣷونْ وَا جِي جَبَرْ؛ مُ وَلْبَتِڪُ جࣺݒِّ ڪࣷ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>مُ نگِي دِ ڪࣷ تُومَالْ، نَانْ:‏ ‹فࣹڪُّمَ سَ دࣷومْ جِ جَنقّ؞› تࣹ سَمَ ندَوَلْ دࣷومَ نگِي!‏» نَݧُ تࣵلَّلْ مَلاَنْ مَ ݖَ ڪَنَمْ مَگِ دࣴڪّ بَ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>سُ لࣷولُ اَمࣹي، نَ مَگِ دࣴڪّ بࣷوبَ جࣵݒّ وَا جِ، يَرْ ڪࣷ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>نَݧُ ڪࣷ دَانْ تࣺيمࣺيرِ دࣷنجِ خَالِسْ، جࣷخْ ڪࣷ بَايُ ندَوْ سِ، ندَخْ مࣷو يࣵقْ دࣹرُ جَنقُبْ إِسْرَاءِيلْ؞ جَبَرَمْ لَيْ دࣷونْ بَ تࣹيْ، تࣹ دُ ڪࣷ سَݧَ وَݖّ گِيرُ دُنْدَمْ؞ <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>وَايࣹ سُ تُومَ جِ دࣹي دࣴگّ، تࣹ گِسࣹيسُلْ لࣹنّ ندَوْ ݖَ ندَوْ سَ، <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>نَݧُ يٗبُّ ندَوْ سَ بَ ݖَ بُنتّ ڪࣴرْ بَايَمْ، تࣹ گٗورِ دࣴڪّ بِ دٗورْ ڪࣷيْ دࣷجْ بَ مُ دࣹي، ندَخْ مࣷو دࣹفْ جࣴفْ جُ گࣵݖّࣹلُ ݖِ دِگّ إِسْرَاءِيلْ، دِ گࣵنݖّتࣷو ڪࣴرْ بَايَمْ؞ نࣷونُ نگࣹينْ دِ تࣹنقࣹي لُ بࣷنْ ݖِ سࣹينْ بِيرْ؞ <span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>بُ ݧُ فࣹڪّࣹي ڪُيْ تࣴدّࣹ ڪُ اَمْ جࣴڪّࣴرْ؛ ڪَ ڪࣷ تࣴدّࣹ اَڪْ ڪَ ݧُ تࣴدّࣹ، دࣹي مࣷويْ سࣹينْ اࣵتّࣹ، ݧࣷومْ ݧَارْ ݧࣺݒّ، نگࣹينْ تࣹنقࣹي ڪࣷ لُ بࣷنْ ݖِ إِسْرَاءِيلْ؞ <span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>سُ اَبْ جَنقّ دِگࣷو اَڪْ وَايَمْ اَبْ سࣺيْ، گَنَّاوْ گِ ڪࣹنࣹينْ دَجࣹيڪْ مࣷومْ ݖِ بِيرْ دࣴڪّ بِ، تࣴدّࣹ ڪࣷ، <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>گࣺنّࣹلࣹينْ لࣹينْ ݧࣷومْ ݧَارْ، بَ ݖَ بُنتّ دࣴڪّ بࣷوبَ، نگࣹينْ دٗورْ لࣹينْ اَيْ دࣷجْ بَ ݧُ دࣹي، ندَخْ ندَوْ سِ مࣷو يُوخُوُلْ وࣷونْ وَلّ، تࣹ مُيْ ݖَ بِيرْ دࣴڪّ بَ، تࣹ وَا جِ اِتْ مࣷو جَبَرࣷو جَبَرُ مࣷرࣷومُ گٗورَمْ؞ نࣷونُ نگࣹينْ دِ تࣹنقࣹي لُ بࣷنْ ݖِ سࣹينْ بِيرْ؞ <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>سُ فࣹڪّࣹي نࣹ ݖِ اࣵلّ بِ لَ وَا جِ دَجࣹيڪْ ندَوْ، سِ دِگࣷوڪْ ڪࣹنࣹينْ اَبْ سࣺيْ، مُ جࣵݒّ ڪࣷ، تࣴدّࣹ ڪࣷ، نَگْ، وَا جِ ڪࣷ تࣴدّࣹ دࣷݝّ لَ دࣹي دِ اࣵتّࣹيمْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>وَايࣹ ندَوْ سِ دࣹيسُ ڪࣷ دࣹفْ دَرَ؞ بࣵڪَّارْ بُ دࣹي دِ اࣵتّࣹيمْ تࣷݒُّ ڪࣷ ݖَ، ندَخْ نِ ڪُ سࣷنگّ مࣷرࣷومَمْ، بٗومْ ڪࣷ رࣹڪّ، نِ لَ مبِرْ مࣷومُ دࣹمࣹ، <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>ندࣹ بِيرْ اࣵلّ بَ مُ دَجࣹيڪْ ندَوْ سَ، بُ ندَوْ سَ يُوخُ وࣷونْ اِتْ، دُ اَمْ ڪُ ڪࣷ وَلُّ؞ <span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">&#x200f;28</span><span class="vsp">&nbsp;</span>ڪُ دَجࣹيڪْ اَسْ ندَوْ، تࣹ مُ دِبْ جَنقّ بُ دِگࣷووُلْ اَڪْ ڪࣹنࣹينْ اَبْ سࣺيْ، سُ ڪࣷ جࣵݒّࣹي، تࣴدّࣹ ڪࣷ، بَ ݧُ گِسْ لࣹينْ، <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>ڪࣷوڪَ تࣴدّࣹ ندَوْ سَ، دَيْ جࣷخْ بَايُ ندَوْ سَ جُرٗومْ فُڪِّ دࣷنجِ خَالِسْ؞ جَبَرَمْ لَيْ دࣷونْ اِتْ، گَنَّاوْ مࣷو ڪࣷ جَبَرࣷو، تࣹ دُ ڪࣷ سَݧَ فَسࣹ، گِيرُ دُنْدَمْ؞ <span id="bookmarks29"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
