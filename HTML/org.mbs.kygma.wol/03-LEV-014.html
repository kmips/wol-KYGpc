<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>سَرْخَلْڪَتْ يِ 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">14‏.4 </span><span class=\"fk\">اِسࣷبْ:‏ </span><span class=\"ft\">سࣹيتَلْ ݖِ <span class=\"bk\">مُݖّ گَ</span> 12‏.22. </span></div>",
    "F-1": "<div class=\"footnote-p\"><span class=\"fr\">14‏.49 </span><span class=\"fk\">اِسࣷبْ:‏ </span><span class=\"ft\">سࣹيتَلْ ݖِ <span class=\"bk\">مُݖّ گَ</span> 12‏.22. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-62": "<div><span class=\"k\">سَرْخَلْڪَتْ ب-:‏</span> اَبْ سَرْخَلْڪَتْ نجِيتُ دِينࣹ لَ بُ سَسࣷو دِ رࣹنْدِلْ جَامُڪَتْ يِ سࣹينِ سَرَخْ. مُيْ يࣺيفَرْ يِ دِ بࣵنِّ إِسْرَاءِيلْ، ڪُ ݖِ نࣹڪّ اَمࣷونْ نَ اَيْ سَرْخَلْڪَتَمْ يُ لࣹينْ دِ تَخَوَلْ ݖَ ڪَنَمْ ڪَ ݧُ گࣴمْ، مُ دِمْ تُورْ سُ دࣹي يࣺيفَرْ يِ، مبَا مُيْ اَجِ سَخْ جِ، سُ دࣹي بࣵنِّ إِسْرَاءِيلْ. يࣵلَّ مࣷو تَامُ ݧِ بࣷڪّ ݖِ گِيرُگْ لࣹوِ، دࣷومُ يَعْقُوبَ، ݧُيْ هَـٰرُونَ اَڪْ ݧِ اَسْڪَنࣷو ݖِ مࣷومْ، نگِرْ ݧُ تَخَوَلْ بࣵنِّ إِسْرَاءِيلْ فَ ڪَنَمَمْ. سَرْخَلْڪَتِ بࣵنِّ إِسْرَاءِيلْ اَيْ گٗورْ لَݧُ يُ ݧُ سࣹلَّلَلْ يࣵلَّ، ݧُ فࣺيتࣹوࣷو لِگّࣺييَمْ. ݧࣷو سَسࣷو لِگّࣺييْ بِيْ جُبَلࣹ مبࣷولࣷو مࣹيڪْ يࣵلَّ. ݧࣷو لࣹينْ دِ سَرْخَلَلْ تࣹ ݧࣷو يࣷرࣹ لِگّࣺييُ جَامُ يࣵلَّ بِ. <span class=\"bd\">سَرْخَلْڪَتْ بُ مَگْ بِ</span> مࣷو دࣷونْ ڪِلِفَيْ سَرْخَلْڪَتْ يِ، تࣹ مࣷويْ مِسَالْ اَلْمَسِ عِيسَىٰ، مِ نُيْ اࣵگّࣹ فَ يࣵلَّ. </div>",
    "G-61": "<div><span class=\"k\">سَرَخْ يِ:‏</span> سَرَخْ يِ ݧُيْ وَخْ فِي، يࣵلَّ لَݧُ ڪࣷيْ جَگْلࣹيلْ. بࣵنِّ إِسْرَاءِيلْ اَمࣷونْ نَݧُ خࣹيتِ سَرَخْ يُ بَرࣹ:‏ اَيْ سَرَخِ يࣺينࣹ اَڪْ اَيْ سَرَخِ سَݧُلْ-بَݧْ اَڪْ سَرَخْ سُ ݧُيْ تُورَلْ يࣵلَّ اَڪْ سَرَخُ خَالِسْ اَڪْ سَرَخُ ݒࣹݒّ. وَايࣹ لِ ݖِ اࣴݒّ اَيْ سَرَخِ تُورْ دࣹرࣹتْ لَ وࣷونْ يُ لࣹينْ يࣵلَّ تࣹگࣷونْ، نگِرْ سࣹينْ نجࣺگَّلُگْ بࣵڪَّارْ. سُ ڪࣷ دࣹفࣹي ݧُ مَنَ دࣴڪّࣹ جࣷڪّࣷوڪْ مࣷومْ، يࣵلَّ جُ سࣹلّ جِ، ندَخْ سَرَخُ دࣹرࣹتْ جَ. اَمْ نَ ݖِ اَيْ سَرَخْ، يࣵلَّ دَ ݖِيْ خَمَلْ بࣵنِّ إِسْرَاءِيلْ نࣹ ݒࣹيُگْ بࣵڪَّارْ مࣷويْ دࣹي، تࣹ دࣹيوُ جُرْ، گِ ݧُيْ سَرْخَلْ، نجࣷتْ لَ ݖِ بࣷرࣷومْ سَرَخْ بِ. بُ لࣷولُ وࣹيسࣷو، دࣹرࣹتُ سَرَخْ دِنَ فٗوتْ سࣷبࣹسْ بࣵڪَّارْ اِتَمْ، مُيْ سࣷبࣹ سُيْ تࣷݒّ نِتْ مبَا لࣹنّ ݖِ جُمْتُڪَايِ جَامࣷوڪَايْ بَ. </div><div class=\"pi\"><span class=\"bd\">سَرَخُ ݖَنتّ ݖِ بِيرْ جࣵمّ:‏</span> مࣷويْ سَرَخْ، سِ ݧُ دَانْ سَنْتࣹ يࣵلَّ جࣵمَّمْ. سَرَخْ بࣷوبُ اَگْ جُرْ لَيْ دࣷونْ گُ ݧُيْ سࣺدَّلࣹ ݧࣹتِّ ݖࣺرْ. بࣹنّ بِ، ݧُ لَڪَّلْ ڪࣷ اَجِ سَخْ جِ ݖِ سَرْخَلُڪَايْ بِ، بَ مُ جࣹيخْ. بࣹنّ بِ، سَرْخَلْڪَتْ يِ فࣺيتࣹوࣷو ڪࣷ. ݧࣹتّࣹيلْ بِ، ڪِ سَرْخࣹ مࣷو ڪࣷيْ لࣹڪّ، اَڪْ وَا ڪࣴرَمْ. </div><div class=\"pi\"><span class=\"bd\">سَرَخُ دٗومَلْ:‏</span> سࣹيتَلْ ݖِ <span class=\"bd\">سَرَخُ رࣹنْدِ-دٗومَلْ</span>. </div><div class=\"pi\"><span class=\"bd\">سَرَخُ ندࣷورْتࣹلْ مࣹݧّࣹيفْ:‏</span> مࣹݧّࣹيفْ مُ جࣴڪَّ ݧࣷرْ لَ بࣵنِّ إِسْرَاءِيلْ دَا سَرْخَلَلْ اَجِ سَخْ جِ، مُ يࣹمࣷوڪْ سࣹينْ مࣵگَّلُ نگٗوبُمْ اَتْ مُ نࣹڪّ. مُيْ لَ جࣴڪَّ ݧࣷرْ، دِ لُ گٗورْ لُ نِتْ اَڪْ جُرْ تَاوْلࣷو، لࣺݒّ لَݧُ سࣺدّࣷونْ اَجِ سَخْ جِ، مُيْ مࣷومࣹيلُ بࣷݒَّمْ. </div><div class=\"pi\"><span class=\"bd\">سَرَخُ ݒࣹݒّ م-:‏</span> ݒࣹݒَّمْ بࣹلࣹ لَ مُ ݧُيْ جَگْلࣹيلْ يࣵلَّ. لࣹنّ لِ، ݧُ جَخَسࣹ ڪࣷوڪْ ݖُورَايْ اَڪْ دِوُ اࣷلِوْ، تَالْ ڪࣷ. لِ ݖِ دࣹسْ سَرْخَلْڪَتْ بࣹي ڪࣷ مࣷومْ. سَرَخْ لَ سُ ݧُ دَانْ دࣹفَلْ اَجِ سَخْ جِ، مُيْ گَلَگْ بُ ݧُيْ نَنگࣷو نگُورَمْ، نَنگࣷو ڪࣷ مࣷومࣹيلْ گُ مَتْ سࣴڪّ گُ مُ مࣷومْ بَڪَّنُ ڪِ ڪࣷيْ جࣷخࣹ. نِتْ ڪِ دَانْ ڪࣷ يࣹيسْلࣷو نگِݧَمْ نࣹ دِنَ سࣵمّࣷنْتࣹ اَڪْ ڪٗلّࣴرࣹگْ اَجِ سَخْ جِ. </div><div class=\"pi\"><span class=\"bd\">سَرَخُ ݒࣹيُگْ تࣷوݧْ:‏</span> بُ نِتْ تࣷوݧࣹي ݖِ لࣹنّ لُ سࣹلّ لُ مُ تࣹدَّدِلْ، مُيْ جُمْتُڪَايْ بُ سࣹلّ مبَا سَرَخْ، مبَا لُ بࣷڪّ ݖِ بࣵنِّ إِسْرَاءِيلْ گِ يࣵلَّ سࣹلَّلْ، مبَا مُ سࣷفࣹنْتَلْ سࣹلّنگَيْ تُرُ يࣵلَّ؛ بُ دࣹفࣹي لࣹنّ ݖِ يࣷويُ، ݒࣹيْ گُ مَتْ سࣴڪّ وَرْ نَ ڪࣷ ݖِ گࣺݒّ تࣷوݧْ گُ نِ مࣹلْ، تࣹ وَرْ نَ ݖَا تࣹگْ دَانْ بُ تࣷلّࣷوڪْ بࣹنّ خَاجُبْ جُرٗومࣹيلْ، ݧࣹيلْ ڪَ مُ تࣷوݧْ. گَنَّاوْ لࣷولُ اِتَمْ وَرْ نَ ݖَا بࣷولࣹ سَرَخْ بُ مُيْ دࣹفَلْ يࣵلَّ، دࣷورَ اَمْ نجࣺگَّلْ. </div><div class=\"pi\"><span class=\"bd\">سَرَخُ ݒٗوتُمْ بࣵڪَّارْ:‏</span> ݖِ مِسَالْ، سَرَخْ لَ سُيْ دِنْدِ سࣷبࣹ، دِ فَرْ اَگْ تࣷوݧْ تࣹيْ مُسَلْ بࣷرࣷومْ ݖِ مبُگَلُ بࣵڪَّارْ. اَگْ جُرْ لَيْ دࣷونْ گُ نِتْ ڪِ دِ رࣹنْدِلْ يࣵلَّ، دࣹفَلْ ڪࣷ ڪࣷ سَرَخْ. بُ ݧُ تُورࣹي دࣹرࣹتْ جِ، بَڪَّنُ جُرْ گِ مࣷويْ وُوتُ بَڪَّنُ ڪِ سَرْخࣹ. سَرَخْ بࣷوبُ اِتْ دࣹيسْ ڪࣷيْ لَڪّ. </div><div class=\"pi\"><span class=\"bd\">سَرَخُ رࣹنْدِ-دٗومَلْ:‏</span> مࣷويْ تࣹڪِّ سَرَخْ سُ ڪࣹنّ دُلْ لࣹڪّ دَرَ. دَݧُ ڪࣷيْ لَڪّ مُيْ سَخَرْ، بَ جࣹيخْ، جَگْلࣹيلْ لࣺݒّ يࣵلَّ. </div><div class=\"pi\"><span class=\"bd\">سَرَخْ سُ ݧُيْ تُورَلْ اَجِ سَخْ جِ، سَرَخُ تُورُ:‏</span> سَرَخُ نَانْ لَ بُ ݧُ دَانْ دࣹفَلْ يࣵلَّ، مُيْ اࣵندّ اَڪْ سَرَخُ رࣹنْدِ-دٗومَلْ مبَا سَرَخُ ݒࣹݒّ. لِ ݖِ اࣴݒّ بِيݧْ لَ دَانْ دࣷونْ، ݧُ دِ ڪࣷ سࣷتِّ ݖَ تَاتُ سَرْخَلُڪَايْ بَ. </div><div class=\"pi\"><span class=\"bd\">سَرَخُ يࣺينࣹ:‏</span> خࣹيتُ سَرَخُ ݖَنتّ لَ ݖِ بِيرْ جࣵمّ. دَيْ نࣹيخْ بࣷرࣷومْ، مُ دࣹفْ ڪࣷ، وَايࣹ دُ وَرْتࣺيفْ. </div><div class=\"pi\"><span class=\"bd\">سَرَخْ بُ ݧُيْ يࣺڪَّتِ، جࣺبَّلْ اَجِ سَخْ جِ:‏</span> تُرُ سَرَخْ سࣷوسُ دَيْ وࣷنࣹ نࣹ دَݧُ ڪࣷ دَانْ يࣺڪَّتِ، مࣹلْ نِ ڪُ ڪࣷيْ جࣷخْ اَجِ سَخْ جِ، دࣷورْ ڪࣷو وࣵݖّࣹ. جࣷمْبُلْ اَيْ يࣷونِ يࣷونْ لَݧُ ڪࣷ دَانْ يࣺڪَّتِ، وࣵݖّࣹ. </div>",
    "G-81": "<div><span class=\"k\">خَيْمَبْ ندَجࣹ م-:‏</span> بَ بࣵنِّ إِسْرَاءِيلْ نࣹڪّࣹي ݖَ مࣵنْدِݝْ مَ، مࣷو دࣷونْ سࣹينْ جَامࣷوڪَايْ بُ ݧُ مَنَ وࣺڪِّ، يٗبُّ. فَ لَ يࣵلَّ دَانْ تَسࣹيڪْ مُوسَىٰ، تࣹ فَ لَ يࣵلَّ تَامُ وࣷونَ مِسَالࣹ تࣹيوَايَمْ ݖِ دِگّ ݧࣷݧَمْ ݧِ مُ گࣷرࣹيلْ. </div>",
    "G-15": "<div><span class=\"k\">بࣺرَبْ بُ سࣹلّ ب-:‏</span> مُيْ خَيْمَبْ جَامࣷوڪَايْ بَ، دِ نࣺيگْ يࣵلَّ بَ ݧُ مُجّࣹ تَبَخْ، لُ ݖِ نࣹڪّ ݧَارِ وࣵلّ لࣹيسْ ڪࣷ سࣺدَّلࣹ وࣷونْ. وࣵلّ وُ جࣴڪّ، وَ نگَيْ جَنࣷوڪْ رِدࣷ بَ، مࣷو دࣷونْ بࣺرَبْ بُ سࣹلّ بَ. سَرْخَلْڪَتْ يࣺݒَّ فَ سَݧࣷونَ دُگّ. نࣺيگُ بِيرْ بَ ݖَ وࣵلاَّ رِدࣷ بَ لَݧُ دࣷونْ تُدّࣹ بࣺرَبْ بُ سࣹلّ بَا سࣹلّ. سَرْخَلْڪَتْ بُ مَگْ بَ دࣷݝّ مࣷو سَݧࣷونَ دُگّ بࣹنّ يࣷونْ ݖِمْ اَتْ ݖَ بࣺرَبْ بُ سࣹلّ بَا سࣹلّ تࣹ دࣹرࣹتُ سَرَخْ لَيْ دُگَّالࣹ. تَخَوَلِنُ خَيْمَ بِ اَڪْ تَبَخِنُ ڪࣴرْ يࣵلَّ گِ اَڪْ لِ ݖِ بِيرَمْ، لࣺݒّ، سࣹلاَّيُ يࣵلَّ لَيْ مِسَالْ. </div>",
    "G-63": "<div><span class=\"k\">سَرْخَلُڪَايْ ب-:‏</span> وَا ݒࣹنڪُ بَاخࣷو وࣷونْ نَݧࣷو يࣺڪَّتِلْ سࣹينِ يࣵلَّ، اَيْ سَرْخَلُڪَايْ ݖِ يࣹنّ بࣺرَبْ، نگِرْ نجُڪَّلࣹ ڪࣷ سࣹينِ يࣵلَّ. سَرْخَلُڪَايْ يࣷويُ، بَنْ لࣹيسْ ڪࣷ دَانْ تَبَخࣹ مبَا اَيْ خࣹيرْ، مُ تَخَوࣹ نِ وَخَنْدࣹ، تࣹ جُرْ گِ ݧُيْ دࣹفْ سَرَخْ دِ تࣹگࣹ ݖَ ڪَوْ. </div><div class=\"p\">نِتِ اَجِ سَخْ جِ ݖِ سࣹينْ وَلُّ بࣷݒّ، نَڪَ جࣹڪّ، دَانْ نَݧُ يࣺڪَّتِلْ اَجِ سَخْ جِ اَيْ سَرْخَلُڪَايْ يُ ݧُ ڪࣷيْ نجُڪَّلࣹ. بَ ڪࣴرُگْ جَامࣷوڪَايُ اَجِ سَخْ جِ تَخَوࣹي اِتَمْ، نࣷونُ لَ بࣵنِّ إِسْرَاءِيلْ اَمࣹ وࣷونْ ݧَارِ سَرْخَلُڪَايْ ݖَ بِيرْ ڪࣴرْ يࣵلَّ گَ، بࣹنّ بِ ݧُيْ لَڪّࣹ جُرْ گُ ݧُ رࣹنْدِ، بِ ݖِ دࣹسْ، ݧُ دِ ݖِ تَالْ ݖُورَايُ سَرَخْ. سَرْخَلُڪَايُ جُرْ گِ اَمُلْ وࣷونْ ڪُبࣹيرْ ݖَ ڪَوْ، وَايࣹ اَبْ ݖَاخَمْ لَ اࣵنْدَلࣷونْ، ݧُ دِ ݖِ تࣹگْ مَتّ مِ ݧُيْ لَڪّࣹ جُرْ گِ. اَيْ بࣺجّࣺنْ لَݧُ سࣵڪَّلࣷونْ بࣷوبُ سَرْخَلُڪَايْ ݖَ ݧࣹينْتِ ڪࣷݧَمْ يَ ݖَ ڪَوْ. </div>"
};

initFootnotes(glossary);

});

// Chapters
var chapters = [ { start: 1, end: 27 }];
var hasIntro = true;
var baseRef  = "03-LEV-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='02-EXO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='03-LEV-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;سَرْخَلْڪَتْ يِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='03-LEV-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='04-NUM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">لِ وَرْ ݖِ لاَبَلْ بࣷرࣷومْ جࣵنگࣷرࣷيْ دࣹرْ </div></div><a id="v1"></a>
<div class="m">
<div class="c-drop">14</div> <span class="v">&#x200f;1</span><span class="vsp">&nbsp;</span><span class="footnote selectable" id="G-3">اَجِ سَخْ</span> جِ تࣹگْ نَ ݖَ نࣹ مُوسَىٰ:‏ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>«لِ يࣷونْ دِگْلࣹ ݖِ مبِرُمْ نِتْ ڪُ اَمࣹ جࣵنگࣷرࣷيْ دࣹرْ جُيْ لَوْ، ڪࣹرࣷوگْ بࣺسْ بَ ݧُيْ لاَبَلْ نِتْ ڪِ، مࣷويْ لِي:‏ نَݧُ ڪࣷ يࣹگّࣹ <span class="footnote selectable" id="G-62">سَرْخَلْڪَتْ</span> بِ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>سَرْخَلْڪَتْ بِ دَيْ گࣺنّ دَلْ بِ، بُ ڪࣷيْ سࣹيتْ؞ سُ نِتْ ڪِ دࣹمࣹي بَ جࣵنگࣷرࣷيْ دࣹرْ جِ ڪࣷ دَلࣷونْ وࣺرْ، <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>سَرْخَلْڪَتْ بِ دَيْ سَنْتَانࣹ، ݧُ اِنْدِلْ نِتْ ڪࣷوڪُ ݧُيْ لاَبَلْ ݧَارِ ݒِݖّ يُ دَگَنْ تࣹيْ دُندّ، اَڪْ بَنْتُ گَرَبُ سࣹيدَرْ، اَڪْ وࣴݧْ گُ خࣷنقّ ݖُرّ، اَڪْ ݖَرُ گَرَبُ اِسࣷبْ<span class="footnote selectable" id="F-0"><sup>¤</sup></span>؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>نَ سَرْخَلْڪَتْ بِ سَنْتَانࣹ، ݧُ رࣹنْدِ مࣹنّ ݒِݖّ مِ، تِيمَلࣹ ڪࣷ ندَبَلْ خَنْدࣹيرْ لُ دࣹفْ ندࣷخْ مُ بَلّࣹ ݖِ بࣴتُ ندࣷخْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>ݒِݖّ مِيْ دُندّ دَ ڪࣷيْ بࣷولࣹيڪْ بَنْتُ سࣹيدَرْ بِ اَڪْ وࣴݧْ گُ خࣷنقّ ݖُرّ گِ اَڪْ ݖَرُ اِسࣷبْ بِ، بࣷولࣹ لࣺݒّ سٗوبْ ݖِ دࣹرࣹتُ ݒِݖّ مَ ݧُ رࣹنْدِ وࣷونْ تِيمَلࣹ ڪࣷ ندࣷخْ مِ بَلّࣹ ݖِ بࣴتُ ندࣷخْ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>بُ لࣷولُ اَمࣹي سَرْخَلْڪَتْ بِ وِسْ-وِسَلْ جُرٗومْ ݧَارِ يࣷونْ ݖِ ڪَوْ ڪِ ݧُيْ لاَبَلْ، نگِرْ مُ تࣵگّࣷوڪْ سࣷبࣹيْ جࣵنگࣷرࣷ جِ؞ سُ ڪࣷ دࣹفࣹي سَرْخَلْڪَتْ بِ بِرَلْ نࣹ سࣹتْ نَ؞ بُ نࣷݒّࣹي نَ بࣵيِّ ݒِݖّ مِيْ دُندّ مُ نَاوْ ݖَ اࣵلّ بَ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>ڪُ ݧُيْ لاَبَلْ دَيْ فٗوتْ اَيْ يࣺرࣹيمْ، وَتُ بَ سࣹتْ تࣹ سَنگُ، دࣷورَ سࣹتْ؞ گَنَّاوْ لࣷولُ مَنْ نَا دُگّ ݖِ دَلْ بِ، وَايࣹ نَ يࣹمْ ݖَ بُنتّ خَيْمَامْ ݖَ بِتِ دِيرُ جُرٗومْ ݧَارِ فَنْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>بࣺسُبْ جُرٗومْ ݧَارࣹيلْ بَ نَ وَتُ بَ سࣹتْ، بࣷݒّ بࣹيڪْ سِڪِّمْ بࣹيڪْ يࣹينْ يِ اَڪْ ڪَوَرْ گِ ݖِ دࣹسْ يࣺݒّ لَيْ وَتْ، فٗوتْ اَيْ يࣺرࣹيمْ، سَنگُ، دَلْدِ سࣹتْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>بࣺسُبْ جُرٗومْ ݧࣹتّࣹيلْ بَ نَ اِنْدِ ݧَارِ ڪُويْ يُ اَمُلْ سِڪّ، اَڪْ مࣹنّ خَرْ مُ جِگࣺينْ مُ اَمْ اَتْ تࣹ اَمُلْ سِڪّ اَڪْ جُرٗومْ ݧࣹينْتِ ڪِلࣷيْ سُنگُفْ سُ مُݖّ اَيِبْ سُ ݧُ خِيوࣹ دِوْ، مُيْ <span class="footnote selectable" id="G-61">سَرَخُ ݒࣹݒّ</span>؞ مُ اِنْدَالࣹ گࣹنّ-وࣵلُّ لِيتَرُ دِوْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>سَرْخَلْڪَتْ بِيْ لاَبَلْ نِتْ ڪِ دَيْ اِنْدِ نِتْ ڪِ، مُ اࣵندّ اَڪْ لࣷولُ لࣺݒّ، تَخَوْ فِ ڪَنَمْ اَجِ سَخْ جِ، ݖِ بُنتّ <span class="footnote selectable" id="G-81">خَيْمَبْ ندَجࣹ</span> مِ؞ <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>«سَرْخَلْڪَتْ بِ تࣹگْ ݖَ جࣴلْ مࣹنّ ڪُويْ مِ، رࣹنْدِ ڪࣷ، مُيْ <span class="footnote selectable" id="G-61">سَرَخُ ݒࣹيُگْ تࣷوݧْ</span>، بࣷولࣹ ڪࣷوڪْ گࣹنّ-وࣵلّ لِيتَرُ دِوْ گَ، دࣹفْ ڪࣷ <span class="footnote selectable" id="G-61">سَرَخْ بُ ݧُيْ يࣺڪَّتِ</span>، جࣺبَّلْ اَجِ سَخْ جِ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>نَݧُ رࣹنْدِ ڪُويْ مِ ݖِ <span class="footnote selectable" id="G-15">بࣺرَبْ بُ سࣹلّ</span> بِ، فِ ݧُيْ رࣹنْدࣹي جُرُ <span class="footnote selectable" id="G-61">سَرَخُ ݒٗوتُمْ بࣵڪَّارْ</span> اَڪْ <span class="footnote selectable" id="G-61">سَرَخُ رࣹنْدِ-دٗومَلْ</span>، ندَخْ لِ نࣹڪّ ݖِ سَرَخُ ݒࣹيُگْ تࣷوݧْ مࣷو نࣹڪّ ݖِ سَرَخُ ݒٗوتُمْ بࣵڪَّارْ:‏ سَرْخَلْڪَتْ بࣹي ڪࣷ مࣷومْ؛ لُ سࣹلَّ سࣹلّ لَ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>نَ سَرْخَلْڪَتْ بِ سࣵڪّ ݖِ دࣹرࣹتُ جُرْ گِيْ سَرَخُ ݒࣹيُگْ تࣷوݧْ، تَقَلْ ڪࣷ ݖِ تَبَنُ نࣷݒُّ ندِجࣷورُ نِتْ ڪِ ݧُيْ لاَبَلْ اَڪْ بَارَامُ دࣺيُ ندِجࣷورَمْ اَڪْ بَارَامُ دࣺيُ تࣵنڪُ ندِجࣷورَمْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>بُ سَرْخَلْڪَتْ بِ نࣷݒّࣹي، نَ سࣵڪّ ݖِ گࣹنّ-وࣵلّ لِيتَرُ دِوْ گِ، سࣷتِّ ڪࣷ ݖِ بِيرْ لࣷخࣷلْ ݖࣵمّࣷݧُ بࣷݒَّمْ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>نَ سَرْخَلْڪَتْ بِ ݖَݒّ بَارَامُ جࣷخࣷݧُ ندِجࣷورَمْ ݖِ دِوْ گِ ݖِ لࣷخࣷلْ ݖࣵمّࣷݧَمْ، دَلْدِ وِسْ-وِسَلࣹ دِوْ گِ بَارَامَمْ، بَ مُ مَتْ جُرٗومْ ݧَارِ يࣷونْ فِ ڪَنَمْ اَجِ سَخْ جِ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>نَ سَرْخَلْڪَتْ بِ سࣵڪّ ݖِ دِوْ گِ دࣹسْ ݖِ لࣷخࣷومْ، تࣷويَلْ ݖِ تَبَنُ نࣷݒُّ ندِجࣷورُ نِتْ ڪِ ݧُيْ لاَبَلْ اَڪْ بَارَامُ دࣺيُ ندِجࣷورَمْ اَڪْ بَارَامُ دࣺيُ تࣵنڪُ ندِجࣷورَمْ؛ نَݧُ ڪࣷ لاَلَلْ ݖِ دِوْ گِ فَ ݧُ ڪࣷ جࣴڪّࣷونَ تَقَلْ ݖِ دࣹرࣹتُ سَرَخْ سِيْ ݒࣹيُگْ تࣷوݧْ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>لِ دࣹسْ ݖِ دِوْ گِ ݖِ لࣷخࣷلْ سَرْخَلْڪَتْ بِ، نَ ڪࣷ دِوْ ݖِ بࣷݒُّ نِتْ ڪِ ݧُيْ لاَبَلْ؞ نࣷونُ لَ ڪࣷ سَرْخَلْڪَتْ بِ دࣹفَلࣹ نجࣷتْلاَيَمْ فِ ڪَنَمْ اَجِ سَخْ جِ؞ بَ لࣷولُ اَمࣹي سَرْخَلْڪَتْ بِ رࣹنْدِ سَرَخْ بِيْ ݒٗوتُمْ بࣵڪَّارْ، <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>دࣹفَلْ ڪࣷ ڪِ ݧُيْ لاَبَلْ نجࣷتْلاَيَمْ نگِرْ مُ تࣵگّࣷوڪْ سࣷبࣹيمْ؞ تࣹ اِتَمْ نَ سَرْخَلْڪَتْ بِ رࣹنْدِ سَرَخُ دٗومَلْ بِ، <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>بࣷولࣹ ڪࣷوڪْ سَرَخُ ݒࣹݒّ مِ، جࣷخࣹ لࣺݒّ ݖِ ڪَوْ <span class="footnote selectable" id="G-63">سَرْخَلُڪَايْ</span> بِ، دࣹفَلْ ڪࣷ نِتْ ڪِ نجࣷتْلاَيَمْ، مُ سࣹتْ؞ <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>«سُ فࣹڪّࣹي نࣹ نِتْ ڪِ دَفَ ݧࣵڪّ بَ دࣷولࣹيمْ مَتࣹوُ ڪࣷ، نَ وُتْ مࣹنّ ڪُويْ، مُيْ سَرَخُ ݒࣹيُگْ تࣷوݧْ، دِ سَرَخُ يࣺڪَّتِ-جࣺبَّلࣹ، نگِرْ نجࣷتْلاَيَمْ، بࣷولࣹ ڪࣷوڪْ ݧࣹتِّ ڪِلࣷيْ سُنگُفْ سُ مُݖّ اَيِبْ، خِيوࣹ ڪࣷ دِوْ، مُيْ سَرَخُ ݒࣹݒّ؞ نَ اِنْدَالࣹ گࣹنّ-وࣵلّ لِيتَرُ دِوْ، <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>اَڪْ ݧَارِ ݒِتَخْ مبَا ݧَارِ خَتِ يُ ندَوْ، لُ مُ ݖِ گࣴنَ جࣹڪُّ رࣹڪّ؞ مࣹنّ مِ سَرَخُ ݒٗوتُمْ بࣵڪَّارْ لَ، مِ ݖِ دࣹسْ دِ سَرَخُ رࣹنْدِ-دٗومَلْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>دَ ڪࣷيْ اِنْدِلْ سَرْخَلْڪَتْ بِ، نگِرْ مُ لاَبَلْ ڪࣷ بُ بࣺسْ بَ دࣺلْسࣹي، ݖَ بُنتّ خَيْمَبْ ندَجࣹ مَ، فِ ڪَنَمْ اَجِ سَخْ جِ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>سَرْخَلْڪَتْ بِ دَيْ جࣴلْ ڪُويُ سَرَخْ سِيْ ݒࣹيُگْ تࣷوݧْ اَڪْ گࣹنّ-وࣵلّ لِيتَرُ دِوْ گِ، بࣷولࣹ ڪࣷ، مُيْ سَرَخْ بُ ݧُيْ يࣺڪَّتِ، جࣺبَّلْ اَجِ سَخْ جِ؞ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>گَنَّاوْ گِ ݧُ رࣹنْدِ ڪُويْ مِيْ سَرَخُ ݒࣹيُگْ تࣷوݧْ، سَرْخَلْڪَتْ بِ سࣵڪّ ݖِ دࣹرࣹتْ جِ، تَقَلْ ݖِ تَبَنُ نࣷݒُّ ندِجࣷورُ نِتْ ڪِ ݧُيْ لاَبَلْ اَڪْ بَارَامُ دࣺيُ ندِجࣷورَمْ اَڪْ بَارَامُ دࣺيُ تࣵنڪُ ندِجࣷورَمْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>بُ سَرْخَلْڪَتْ بِ نࣷݒّࣹي، نَ سࣷتِّ تُوتِ ݖِ دِوْ گِ ݖِ لࣷخࣷلْ ݖࣵمّࣷݧُ بࣷݒَّمْ، <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>بَارَامُ جࣷخࣷݧُ ندِجࣷورَمْ لَيْ وِسْ-وِسَلࣹ دِوْ گِ ݖِ لࣷخࣷلْ ݖࣵمّࣷݧَمْ بَ مُيْ جُرٗومْ ݧَارِ يࣷونْ فِ ڪَنَمْ اَجِ سَخْ جِ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>لࣷولُ وࣺيْ سَرْخَلْڪَتْ بِ وَرَ سࣵڪّ ݖِ دِوْ گِ ݖِ لࣷخࣷومْ، تࣷويَلْ ݖَ تَبَنُ نࣷݒُّ ندِجࣷورُ ڪِ ݧُيْ لاَبَلْ اَڪْ بَارَامُ دࣺيُ ندِجࣷورَمْ اَڪْ بَارَامُ دࣺيُ تࣵنڪُ ندِجࣷورَمْ؛ نَ ڪࣷ دࣹفْ ݖَ بࣺرَبْ بࣷوبُ مُ تَاجْ دࣹرࣹتُ سَرَخْ سِيْ ݒࣹيُگْ تࣷوݧْ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>لِ دࣹسْ ݖِ دِوْ گِ ݖِ لࣷخࣷلْ سَرْخَلْڪَتْ بِ نَ ڪࣷ دِوْ ݖِ بࣷݒُّ ڪِ ݧُيْ لاَبَلْ، دࣹفَلْ ڪࣷ ڪࣷ نجࣷتْلاَيْ فِ ڪَنَمْ اَجِ سَخْ جِ؞ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>بُ نࣷݒّࣹي نَ رࣹنْدِ مࣹنّ ݒِتَخْ مِ مبَا مࣹنّ خَتِ مُ ندَوْ مِ، لُ مُ ݖِ گࣴنَ جࣹڪُّ رࣹڪّ، <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>مࣹنّ مِ دِ سَرَخَسْ ݒࣹيُگْ تࣷوݧْ، مِ ݖِ دࣹسْ دِ سَرَخُ رࣹنْدِ-دٗومَلْ، تࣹ مُ بࣷولࣹ ڪࣷوڪْ سَرَخُ ݒࣹݒّ مِ؞ نࣷونُ لَ سَرْخَلْڪَتْ بِيْ دࣹفَلࣹ ڪِ ݧُيْ لاَبَلْ نجࣷتْلاَيَمْ فِ ڪَنَمْ اَجِ سَخْ جِ؞» <span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">&#x200f;32</span><span class="vsp">&nbsp;</span>لࣷولُ لَ يࣷونْ دِگْلࣹ ݖِ مبِرُمْ نِتْ ڪُ اࣵندّ اَڪْ جࣵنگࣷرࣷيْ دࣹرْ جُيْ لَوْ تࣹ دࣷولࣹيمْ مَتࣹوُلْ سَرَخْ يِ ݧُ ڪࣷيْ لاَبَلࣹ؞ <span id="bookmarks32"></span></div>

<div class="s"><div id="s2">لِ وَرْ ݖِ نࣺيگْ بُ تࣹگْ لِيرْ </div></div><span id="bookmarks32"></span><a id="v33"></a>
<div class="p"><span class="v">&#x200f;33</span><span class="vsp">&nbsp;</span><span class="footnote selectable" id="G-3">اَجِ سَخْ</span> جِ وَخْ نَ مُوسَىٰ اَڪْ هَـٰرُونَ نࣹ لࣹينْ:‏ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>«بُ نگࣹينْ دࣹمࣹي ݖَ رࣺيوُ ڪَنَانْ گَ مَ لࣹينْ جࣷخْ مُيْ سࣹينْ مࣷومࣹيلْ، بُ مَ تࣹگࣹي لِيرْ وُيْ لَوْ بَ خُورَلْ اَبْ نࣺيگْ فࣷوفَ ݖَ سࣹينْ رࣺيوُمْ بࣷݒّ، <span id="bookmarks34"></span> <a id="v35"></a><span class="v">&#x200f;35</span><span class="vsp">&nbsp;</span>بࣷرࣷومْ نࣺيگْ بِ دَفَ وَرَ دࣹمْ ݖَ <span class="footnote selectable" id="G-62">سَرْخَلْڪَتْ</span> بَ نࣹ ڪࣷ:‏ ‹لُ مࣹلْ نِ اَوْ لِيرْ لاَ گِسْ سَمَ نࣺيگْ؞› <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>سُ بࣷوبَا نَ سَرْخَلْڪَتْ بِ سَنْتَانࣹ، ݧُ گࣺنّࣹ لࣺݒّ لُ نࣹڪّ ݖَ نࣺيگْ بَ، بَلَ مُيْ دُگّ دِ سࣹيتْ لِيرْ وِ؞ سُ ڪࣷ دࣹفࣹي دُ اَمْ لࣹنّ لُ نࣹڪّ ݖَ نࣺيگْ بَ، لُ مُيْ بِرَلْ نࣹ سࣷبࣹ تࣷݒّ نَ ڪࣷ؞ گَنَّاوْ لࣷولُ سَرْخَلْڪَتْ بِ دُگّ، سࣹيتْ نࣺيگْ بِ؞ <span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>بُ سَرْخَلْڪَتْ بِ سࣹيتࣹي لِيرْ وِ ݖِ مِيرِ نࣺيگْ بِ ݖَ بِيرْ، مُيْ اَيْ خٗوتْ-خٗوتْ يُ خَوَ نࣴتࣴخْ، مبَا مُ خَوَ خࣷنقّ، مࣹلْ نِ لُ دࣹفْ ݒَخْ ݖِ مِيرْ بِ، <span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>نَ گࣺنّ نࣺيگْ بِ تࣹ تࣴجْ نࣺيگْ بِ دِيرُ جُرٗومْ ݧَارِ فَنْ؞ <span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>بࣺسُبْ جُرٗومْ ݧَارࣹيلْ بَ نَ سَرْخَلْڪَتْ بِ دࣺلْسِ سࣹيتْ نࣺيگْ بِ؞ بُ لِيرْ وِ لَوࣹي ݖِ مِيرِ نࣺيگْ بِ، <span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>نَ سَرْخَلْڪَتْ بِ سَنْتَانࣹ، ݧُ تࣹگِّ دࣷجْ يِ لِيرْ وِ خُورَلْ، بࣷولࣹ ڪࣷ گࣺنّࣹ دࣴڪّ بِ، سࣵنِّ ڪࣷ فُ سࣹتُلْ؞ <span id="bookmarks40"></span> <a id="v41"></a><span class="v">&#x200f;41</span><span class="vsp">&nbsp;</span>نَ خࣹيتْلُ بِيرْ نࣺيگْ بِ بَ مُ دَجْ، تࣹ ݒࣴندّ بَ ݧُ ݖَ خࣹيتࣹ دࣹيسْ ڪࣷيْ گࣺنّࣹ دࣴڪّ بَ، تُورْ ڪࣷ فُ سࣹتُلْ؞ <span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>دَݧࣷو وَرَ سࣵڪَّاتْ اَيْ دࣷجْ، وُوتَلࣹ ڪࣷ دࣷجْ يࣷويُ تࣹ سࣵڪّ بَنْ بُ بࣹيسْ، رَاخࣹ ڪࣷ نࣺيگْ بِ؞ <span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">&#x200f;43</span><span class="vsp">&nbsp;</span>«سُ لِيرْ وِ دࣹلّࣷو تࣹگُ ݖِ بِيرْ نࣺيگْ بِ گَنَّاوْ بُ ݧُ تࣹگّࣹي دࣷجْ يِ، خࣹيتْ بِيرْ نࣺيگْ بِ، بَ رَاخْ ڪࣷ، <span id="bookmarks43"></span> <a id="v44"></a><span class="v">&#x200f;44</span><span class="vsp">&nbsp;</span>سَرْخَلْڪَتْ بِ دَيْ دِڪّ سࣹيتْ ڪࣷ؞ سُ لِيرْ وِ لَوࣹي ݖِ نࣺيگْ بِ، لِيرْ وُ آيْتَلْ لَ وُ خُورَلْ بِيرْ نࣺيگْ بِ، دِ سࣷبࣹ؞ <span id="bookmarks44"></span> <a id="v45"></a><span class="v">&#x200f;45</span><span class="vsp">&nbsp;</span>نࣺيگْ بَ دࣹيسْ ڪࣷيْ دَانࣹ، بࣷولࣹ دࣷجْ يَاڪْ بَنتّ يَاڪْ بَنُ رَاخْ بَ بࣺݒّ، گࣺنّࣹ ڪࣷ دࣴڪّ بِ، تُورْ ڪࣷ فُ سࣹتُلْ؞ <span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">&#x200f;46</span><span class="vsp">&nbsp;</span>«ڪُ دُگّ بِيرْ نࣺيگْ بِ دِيرُ فَنْ يِ مُ تࣴجࣹ دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks46"></span> <a id="v47"></a><span class="v">&#x200f;47</span><span class="vsp">&nbsp;</span>ڪُ تࣴدّ ݖَ بِيرْ نࣺيگْ بَ وَرْ نَا فٗوتْ اَيْ يࣺرࣹيمْ تࣹ ڪُ فَ لࣹڪّࣹ اِتْ وَرْ نَا فٗوتْ اَيْ يࣺرࣹيمْ؞ <span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">&#x200f;48</span><span class="vsp">&nbsp;</span>«سُ سَرْخَلْڪَتْ بَ دࣹلّࣷو ݖَ نࣺيگْ بَ، سࣹيتْ ڪࣷ، فࣹڪّ لِيرْ وَ لَوُلْ ݖَ نࣺيگْ بَ، گَنَّاوْ بَ ݧُ ڪࣷ رَاخࣹي، نَ بِرَلْ نࣹ نࣺيگْ بِ سࣹتْ نَ، ندَخْ ڪࣷنْ لِيرْ وَ رَافْ نَ؞ <span id="bookmarks48"></span> <a id="v49"></a><span class="v">&#x200f;49</span><span class="vsp">&nbsp;</span>لِيْ لاَبَلْ نࣺيگْ بِ مࣷو دِ مُ سࣵڪّ ݧَارِ ݒِݖّ اَڪْ بَنْتُ گَرَبُ سࣹيدَرْ اَڪْ وࣴݧْ گُ خࣷنقّ ݖُرّ اَڪْ ݖَرُ اِسࣷبْ<span class="footnote selectable" id="F-1"><sup>¤</sup></span>؞ <span id="bookmarks49"></span> <a id="v50"></a><span class="v">&#x200f;50</span><span class="vsp">&nbsp;</span>دَيْ رࣹنْدِ مࣹنّ ݒِݖّ مِ، تِيمَلࣹ ڪࣷ ندَبَلْ خَنْدࣹيرْ مُ دࣹفْ ندࣷخْ مُ بَلّࣹ ݖِ بࣴتُ ندࣷخْ؞ <span id="bookmarks50"></span> <a id="v51"></a><span class="v">&#x200f;51</span><span class="vsp">&nbsp;</span>بُ نࣷݒّࣹي نَ جَخَسࣹ دࣹرࣹتُ ݒِݖّ مِ ݧُ رࣹنْدِ اَڪْ ندࣷخْ مُ بَلّࣹ ݖِ بࣴتُ ندࣷخْ، دَلْدِ جࣴلْ بَنْتُ سࣹيدَرْ بِ اَڪْ ݖَرُ اِسࣷبْ بِ اَڪْ وࣴݧْ گِ خࣷنقّ ݖُرّ اَڪْ ݒِݖّ مِيْ دُندّ، بࣷولࣹ لࣺݒّ سٗوبْ ݖَ؞ سُ ڪࣷ دࣹفࣹي مُ وِسْ-وِسَلْ ݖَ جُرٗومْ ݧَارِ يࣷونْ ݖِ نࣺيگْ بِ؞ <span id="bookmarks51"></span> <a id="v52"></a><span class="v">&#x200f;52</span><span class="vsp">&nbsp;</span>ڪࣷنْ لِ مُيْ لاَبَلࣹ نࣺيگْ بِ مࣷو دِ دࣹرࣹتُ ݒِݖّ مِ اَڪْ ندࣷخْ مࣷومُ اَڪْ ݒِݖّ مِيْ دُندّ اَڪْ بَنْتُ سࣹيدَرْ بِ اَڪْ ݖَرُ اِسࣷبْ بِ اَڪْ وࣴݧْ گِ خࣷنقّ ݖُرّ؞ <span id="bookmarks52"></span> <a id="v53"></a><span class="v">&#x200f;53</span><span class="vsp">&nbsp;</span>نَ بࣵيِّ ݒِݖّ مِيْ دُندّ فُ گࣺنّ دࣴڪّ بَ، مُ نَاوْ ݖَ اࣵلّ بَ؞ نࣷونُ لَيْ دࣹفࣹ نجࣷتْلاَيَلْ نࣺيگْ بِ، مُ سࣹتْ؞» <span id="bookmarks53"></span></div><span id="bookmarks53"></span><a id="v54"></a>
<div class="p"><span class="v">&#x200f;54</span><span class="vsp">&nbsp;</span>لࣷولُ لَ يࣷونْ دِگْلࣹ ݖِ لࣺݒّ لُيْ جࣵنگࣷرࣷيْ دࣹرْ جُيْ لَوْ اَڪْ وَتْ-وَتَانْ، <span id="bookmarks54"></span> <a id="v55"></a><span class="v">&#x200f;55</span><span class="vsp">&nbsp;</span>مبَا لِيرْ وُ تࣹگُ ݖِ ندِمࣷ مبَا ݖِ نࣺيگْ، <span id="bookmarks55"></span> <a id="v56"></a><span class="v">&#x200f;56</span><span class="vsp">&nbsp;</span>اَڪْ ݖِ وࣵلُّ تࣴرْگࣴنْ اِتَمْ مبَا مُ دِيْ اࣴرْ مبَا گࣵڪّ بُ وࣹيخْ؛ <span id="bookmarks56"></span> <a id="v57"></a><span class="v">&#x200f;57</span><span class="vsp">&nbsp;</span>مࣷويْ تࣹگْتَلْ بِيْ خَمْلࣹ لُ سࣹتْ اَڪْ لُ سࣹتُلْ؞ لࣷولُ لَ يࣷونْ دِگْلࣹ ݖِ جࣵنگࣷرࣷيْ دࣹرْ جُيْ لَوْ مبَا لِيرْ؞ <span id="bookmarks57"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
