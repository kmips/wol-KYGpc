<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 29</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-028.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;29&nbsp;&nbsp;</a></span>
  <span class="button"><a href='01-GEN-030.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يَعْقُوبَ دَجࣹ نَ اَڪْ رَسࣹلْ </div></div><a id="v1"></a>
<div class="m">
<div class="c-drop">29</div> <span class="v">&#x200f;1</span><span class="vsp">&nbsp;</span>بَ لࣷولُ خࣹوࣹي، يَعْقُوبَ اَوَاتْ يࣷونَمْ، بَ اَگْسِ رࣺيوُمْ وَا ݒࣹنڪُ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مُ يࣹمْ فࣷوفَ ݖَ اَبْ تࣹينْ ݖَ اࣵلّ بَ، ݧࣹتِّ گࣺتِّ گࣵتّ گࣷورْ ݖَ وࣹتْ گَ، ندَخْ ݖَ بࣷوبَ تࣹينْ لَݧُ دࣷونْ وࣴگّࣹ گࣺتّ يَ، وَايࣹ دࣷجْ وُ رࣺيْ مࣷو اُبࣷونْ تࣹينْ بَ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>بُ گࣺتّ يࣺݒّ دَجَلࣷو فࣷوفَ، سࣵمّ يِ دࣷورَ اࣵنْدَنْدࣷو بࣺرَݝْ دࣷجْ وَ، مُ مࣷيْ بُنْتُ تࣹينْ بَ، ݧُ وࣴگّ، بَ نࣷݒِّ دࣹلّࣷو دࣷجْ وَ، مُ اُبَاتْ تࣹينْ بَ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>يَعْقُوبَ نࣹ لࣹينْ:‏ «بࣷڪِّ فَنْ؟» ݧُ نࣹ ڪࣷ:‏ «ڪَرَنْ؞» <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مُ نࣹ لࣹينْ:‏ «ندَخْ خَمْ نگࣹينْ لَبَنْ دࣷومُ نَخࣷرْ؟» ݧُ نࣹ ڪࣷ:‏ «خَمْ نَنُ ڪࣷ ڪَيْ؞» <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>مُ دࣹلُّ لاَجْ لࣹينْ نࣹ لࣹينْ:‏ «مبَا مُ نگِ ݖِ جࣵمّ؟» ݧُ نࣹ ڪࣷ:‏ «جࣵمّ رࣹڪّ ڪَيْ؞ خࣷولَلْ ندَوْ سࣹي دِ ݧࣴوْ، مࣷوڪْ گࣵتّ يِ، مࣷويْ دࣷومَمْ رَسࣹلْ؞» <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>يَعْقُوبَ نࣹ لࣹينْ:‏ «جَنتّ بِ دࣹمَگُلْ فࣹنّ، بَ نگࣹينْ دِ دَجَلࣹ جُرْ گِ؞ وࣴگّلࣹينْ گࣵتّ يِ، سࣵمِّ لࣹينْ ڪَيْ!‏» <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>ݧُ نࣹ ڪࣷ:‏ «دُنُ ڪࣷ مَنْ مبࣹتࣹ گࣺتّ يࣺݒّ دَجࣹ، نُ بࣺرَݝْ دࣷجْ وِ، اُبِّ تࣹينْ بِ، دࣷورَ وࣴگّ گࣵتّ يِ؞» <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>نَ مُيْ وَخْ اَڪْ ݧࣷومْ نَگْ، رَسࣹلْ اَگْسِ، اِنْدَالࣹ گࣵتِّ بَايَمْ، ندَخْتࣹ سࣵمّ لَ وࣷونْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>بَ يَعْقُوبَ گِسࣹي رَسࣹلْ، دࣷومُ نِجَايَمْ لَبَنْ، مࣷومْ اَڪْ گࣵتِّ نِجَايَمْ يَ، دَفَ دَاگُ بَ ݖَ تࣹينْ بَ، بࣺرَݝْ دࣷجْ وَ ڪࣷ اُبْ، دَلْدِ وࣴگّ گࣵتِّ لَبَنْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>بَ لࣷولُ اَمࣹي يَعْقُوبَ فٗونْ رَسࣹلْ، نࣹ يِڪّࣺتْ جࣷويْ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>ݖَ لَ يَعْقُوبَ وَخْ رَسࣹلْ نࣹ ڪࣷ:‏ «مَاڪْ سَ بَايَ بࣷڪّ، ندَخْ مَايْ سَ دࣷومُ بࣵجَّنْ رࣹبࣹڪَ؞» رَسࣹلْ دَوْ، يࣺگَلْ ڪࣷ بَايَمْ؞ <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">&#x200f;13</span><span class="vsp">&nbsp;</span>بَ لَبَنْ دࣺگّࣹي نࣹ جَرْبَاتَمْ يَعْقُوبَ ݧࣴوْ نَ، دَفَ دَوْ گَتَنْدُ ڪࣷ، تَفْ ڪࣷ ݖِ بࣷݒَّمْ، فٗونْ ڪࣷ، يٗبُّ ڪࣷ ڪࣴرْ گَ؞ بَ يَعْقُوبَ نࣹتَّلࣹي لَبَنْ لࣺݒّ، <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>لَبَنْ دَ نࣹ ڪࣷ:‏ «يَوْ ڪَيْ سَمَ جَرْبَاتْ نگَ لࣹنقࣹ!‏» يَعْقُوبَ تࣷوگْ نَ فَ اَڪْ مࣷومْ لُ مَتْ وࣹيرْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>گَنَّاوْ لࣷولُ لَبَنْ نࣹ يَعْقُوبَ:‏ «لِ نگَيْ سَمَ مبࣷڪّ ڪَتْ، تَخُلْ نگَ وَرْ مَا لِگّࣺييَلْ ݖِ نࣹينْ؞ وَخْ مَ لَنْ مࣷويْ سَ ݒࣹيࣷورْ؞» <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>لَبَنْ نَگْ اَمࣷونْ نَ ݧَارِ دࣷومْ يُ جِگࣺينْ، تَاوْ بَ دِ لࣹيَ، رَڪّ جَ دِ رَسࣹلْ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>لࣹيَ دِ ڪُ بࣴتْ يَ يࣵنجُلࣷونْ، تࣹ رَسࣹلْ نࣹڪّࣷونْ ڪُ جࣹڪّ تࣹ نࣹيخَ خࣷولْ، <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>يَعْقُوبَ بࣴگّ رَسࣹلْ لࣷولْ، بَ نࣹ لَبَنْ:‏ «دِنَا لَ لِگّࣺييَلْ جُرٗومْ ݧَارِ اَتْ نگِرْ رَسࣹلْ سَ دࣷومْ جُ ندَوْ جِ؞» <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>لَبَنْ نࣹ ڪࣷ:‏ «مَ مَيْ لَ ڪࣷ دࣹ مࣷو مَ گࣴنَلْ مَيْ ڪࣷ ڪࣹنࣹينْ؞ ڪࣷنْ تࣷوگَلْ ݖِ مَنْ؞» <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>ݖِ ڪَوْ لࣷولُ يَعْقُوبَ لِگّࣺييَلْ لَبَنْ دِيرُ جُرٗومْ ݧَارِ اَتْ نگِرْ رَسࣹلْ، تࣹ مُ مࣹلْ نِ اَيْ فَنْ رࣹڪّ ݖِ مࣷومْ ندَخْ مبࣴگّࣹيلْ، گِ مُ اَمْ ݖِ رَسࣹلْ؞ <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>لࣷولُ وࣺيْ، يَعْقُوبَ نࣹ لَبَنْ:‏ «جࣷخْ مَ سَمَ جَبَرْ، مَ سࣺيتَلْ ڪࣷ، ندَخْ اࣵݒّ بِ جࣷتْ نَ؞» <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>لَبَنْ نَنگُ، دَلْدِ تࣷگّلُ اَيْ رࣹيرْ، وࣷو ݖَ وَا گࣷخْ بَ بࣺݒّ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>تِمِسْ جࣷتْ لَبَنْ جࣴلْ دࣷومَمْ لࣹيَ، جࣺبَّلْ ڪࣷ يَعْقُوبَ، مُ دࣴڪّࣷو ڪࣷ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>ݖِ بِيرْ لࣷولُ لَبَنْ جࣴلْ جَامَمْ بُ جِگࣺينْ بُ ݧُيْ وَخْ سِلْݒَ، مَيْ ڪࣷ دࣷومَمْ لࣹيَ، مُ دِبْ جَامَمْ؞ <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>بَ بࣴتْ سࣹتࣹي، يَعْقُوبَ فࣹڪّ مُيْ لࣹيَ؞ مُ نࣹ لَبَنْ:‏ «وَاوْ، لِ نگَ مَ دࣹفْ نَگْ؟ دُ رَسࣹلَ تَخࣷونْ مَ لِگّࣺييَلْ لَ؟ لُ تَخْ نگَ وࣷرْ مَ؟» <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>لَبَنْ نࣹ ڪࣷ:‏ «رَڪّ جࣴڪَّ سࣺيْ تَاوْ دَالْ، دُ آدَ فِي؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>سࣺيتُلْ اَڪْ ڪِي، بَ اَيُ بࣺسَمْ مَتْ، مَ دࣷورْ لاَ جࣷخْ ڪِ ݖِ دࣹسْ، سࣷو مَ دࣹي لِگّࣺييَاتَلْ دِيرُ جُرٗومْ ݧَارِ اَتْ؞» <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>يَعْقُوبَ نَنگُ، دَلْدِ سࣺيتُ اَڪْ لࣹيَ اَيُ بࣺسْ، بَ نࣷݒِّ لَبَنْ جࣺبَّلْ ڪࣷ دࣷومَمْ رَسࣹلْ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>بࣷوبَ لَ لَبَنْ مَيْ رَسࣹلْ جَامَمْ بُ جِگࣺينْ بُ ݧُيْ وَخْ بِلاَ، مُ دِبْ جَامَمْ؞ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>يَعْقُوبَ نَگْ دࣴڪّࣷو رَسࣹلْ، مِ مُ گࣴنࣷونَ بࣴگّ لࣹيَ؞ ݖِ ڪَوْ لࣷولُ مُ لِگّࣺييَاتَلْ لَبَنْ جُرٗومْ ݧَارِ اَتْ؞ <span id="bookmarks30"></span></div>

<div class="s"><div id="s2">لُ جࣴمْ ݖِ نجَبࣷوتُ يَعْقُوبَ </div></div><span id="bookmarks30"></span><a id="v31"></a>
<div class="p"><span class="v">&#x200f;31</span><span class="vsp">&nbsp;</span>بَ <span class="footnote selectable" id="G-3">اَجِ سَخْ</span> جِ گِسࣹي نࣹ لࣹيَ فࣷنڪࣹيسُ ڪࣷ، مُ مَيْ ڪࣷ، مُ تَاوْلُ، تࣹ رَسࣹلْ مࣷومْ مَنُلَ اَمْ دࣷومْ؞ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>بَ لࣹيَ اࣴمْبࣹي، اَمْ دࣷومْ جُ گٗورْ، دَ ڪࣷو تُدّࣹ رُبࣹنْ (مُ فِرِ گِسْلࣹينْ، دࣷومْ جُ گٗورَ نگِ)، ندَخْتࣹ لࣹيَ دَ نࣹ:‏ «اَجِ سَخْ جِ گِسْ نَ سَمَ تࣷرࣷخْتࣹ؞ لࣺيگِ سَمَ جࣴڪّࣴرْ دِنَ مَ بࣴگّ؞» <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>مُ دࣹلُّ اࣴمبّ، اَمْ دࣷومْ جُ گٗورْ؞ مُ نࣹ:‏ «اَجِ سَخْ جِ يࣺگْ نَ نࣹ فࣷنڪࣹيسُ مَ، لࣷولࣷو تَخْ مُ مَيَاتْ مَ دࣷومْ جِي؞» مُ تُدّࣹ ڪࣷ سِمࣹيࣷنْ (مُ فِرِ ڪِيْ دࣺگّ)؞ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>مُ دࣹلُّوَاتْ اࣴمبّ، اَمْ دࣷومْ جُ گٗورْ، بَ نࣷݒِّ وَخَاتْ نࣹ:‏ «بِي يࣷونْ سَمَ جࣴڪّࣴرْ دِنَ اَمْ ݖࣷفࣹيلْ ݖِ مَنْ، ندَخْ جُرَلْ نَا ڪࣷ ݧࣹتِّ دࣷومْ يُ گٗورْ،» لࣷولُ تَخْ مُ تُدّࣹ ڪࣷ لࣹوِ (مُ فِرِ بࣷرࣷومْ ݖࣷفࣹيلْ)؞ <span id="bookmarks34"></span> <a id="v35"></a><span class="v">&#x200f;35</span><span class="vsp">&nbsp;</span>مُ دࣹلّࣷوتِ اࣴمبّ، اَمْ دࣷومْ جُ گٗورْ دَلْدِ نࣹ:‏ «بِي يࣷونْ دِنَا سَنتّ اَجِ سَخْ جِ،» لࣷولُ تَخْ مُ تُدّࣹ ڪࣷ يُدَ (مُ فِرِ ݖَنتّ)؞ گَنَّاوْ لࣷولُ نجُرَمْ تَخَوْ؞ <span id="bookmarks35"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
