<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>سَرْخَلْڪَتْ يِ 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11‏.5 </span><span class=\"fk\">دَمَنْ </span><span class=\"ft\">خَوْ نَا نِرࣷوڪْ نجࣷمْبࣷورْ.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>"
};

initFootnotes(glossary);

});

// Chapters
var chapters = [ { start: 1, end: 27 }];
var hasIntro = true;
var baseRef  = "03-LEV-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='02-EXO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='03-LEV-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;سَرْخَلْڪَتْ يِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='03-LEV-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='04-NUM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="ms"><div id="ms1">سࣵرْتَلْ نَݧُ لُ سࣹتْ اَڪْ لُ سࣹتُلْ </div></div>
<div class="mr"><div id="mr1">(سَارْ 11—15) </div></div>

<div class="s"><div id="s1">لُ جࣴمْ ݖِ مَلَ مُ سࣹتْ اَڪْ مُ سࣹتُلْ </div></div><a id="v1"></a>
<div class="m">
<div class="c-drop">11</div> <span class="v">&#x200f;1</span><span class="vsp">&nbsp;</span><span class="footnote selectable" id="G-3">اَجِ سَخْ</span> جِ وَخْ نَ مُوسَىٰ اَڪْ هَـٰرُونَ نࣹ لࣹينْ:‏ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>«وَخْلࣹينْ <span class="footnote selectable" id="G-13">بࣵنِّ إِسْرَاءِيلْ</span> نࣹ لࣹينْ:‏ بࣷرࣷومْ بَڪَّنْ يِ نگࣹينْ دِ لࣹڪّ سࣹينْ يࣵݒّ، ݖِ مبࣷولࣹمْ مَلَ يِيْ دࣷخْ ݖِ سُوفْ مࣷو دِ يِي:‏ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>مبࣷولࣹمْ مَلَ مُ وࣹ وَ خَرْ، سࣺدّلِڪࣷو ݧَارْ، تࣹ مُيْ دُݧّ، مࣷومْ نگࣹينْ دِ لࣹڪّ اَوْ يࣵݒَّمْ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>يِي ݧُيْ لِمْ، بُلࣹينْ ڪࣷ لࣹڪّ:‏ مَلَ مُيْ دُݧّ تࣹ وࣹ وِ خَرُلْ، مبَا وࣹ وِ خَرْ تࣹ دُ دُݧّ؞ لُ مࣹلْ نِ گِلࣺيمْ، بُلࣹينْ ڪࣷ لࣹڪّ ندَخْ دَيْ دُݧّ، وَايࣹ وࣹ وِ خَرُلْ؞ دَگَنُلْ ݖِ يࣹينْ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>دَمَنْ<span class="footnote selectable" id="F-0"><sup>¤</sup></span> دَيْ دُݧّ وَايࣹ وࣹ وِ خَرُلْ، ڪࣷنْ دَگَنُلْ ݖِ يࣹينْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>لࣴگْ دَيْ دُݧّ وَايࣹ وࣹ وِ خَرُلْ، ڪࣷنْ دَگَنُلْ ݖِ يࣹينْ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>مبَامْ-خُوخْ، وࣹ وِ خَرْ نَ وَايࣹ دُ دُݧّ، ڪࣷنْ دَگَنُلْ ݖِ يࣹينْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>بُلࣹينْ ݖِ لࣹڪّ لࣹنّ تࣹ بُلࣹينْ لاَلْ مࣺدَّمْ ندَخْ لࣹنّ دَگَنُ ݖِ، ݖِ يࣹينْ؞ <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>«لِ نگࣹينْ مَنَ لࣹڪّ ݖِ مبࣷولࣹمْ لُيْ نࣹڪّ ݖِ ندࣷخْ مࣷويْ لِي:‏ مبࣷولࣹمْ لُ اَمْ اَيْ ݖِيرِيرْ اَڪِ وَاسِنْتٗورْ تࣹيْ نࣹڪّ ݖِ ندࣷخُمْ گࣺيجْ مبَا دࣹخْ، مَنْ نگࣹينْ ڪࣷو لࣹڪّ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>وَايࣹ مبࣷولࣹمْ لُيْ نࣹڪّ ݖِ گࣺيجْ مبَا دࣹخْ، دِ لࣺݒّ لُيْ رَمّ-رَمِّ ݖِمْ ندࣷخْ مبَا مبࣷولࣹمْ يࣹنࣹينْ بِنْدࣹيفْ يُيْ نࣹڪّ ݖِ ندࣷخْ، سُ اَمُلْ ݖِيرِيرْ اَڪِ وَاسِنْتٗورْ، سِبْلࣹينْ ڪࣷ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>لُ نگࣹينْ سِبْ لَيْ دࣷونْ، ڪࣷنْ بُلࣹينْ ݖِ لࣹڪّ يࣵݒُّ لࣹنّ تࣹ سِبْلࣹينْ مࣺدَّمْ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>مبࣷولࣹمْ لُيْ نࣹڪّ ݖِ ندࣷخْ تࣹ اَمُلْ ݖِيرِيرْ اَڪْ وَاسِنْتٗورْ، سِبْلࣹينْ ڪࣷ؞ <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">&#x200f;13&#x200f;-18</span><span class="vsp">&nbsp;</span>«لِ نگࣹينْ وَرَ سِبْ ݖِ نجَنَاوْ يِ تࣹ دࣹيسُ ڪࣷ لࣹڪّ مࣷو دِ:‏ جَخَايْ اَڪْ مبࣷولࣹمْ خࣹيتِ تَنْ؛ اَڪْ ݖࣺيلِ، بُ خࣷنقّ بَاڪْ بُ ݧُولْ بَ، بُ مُ مَنَ دࣷونْ، اَڪْ مبࣷولࣹمْ خࣹيتِ بَاخࣷݧْ، اَڪْ مبࣷولࣹمْ خࣹيتِ لࣷويْ، مُيْ لࣷويْ مُ ندَوْ اَڪْ لࣷويْ مُيْ نَݒّ اَڪْ لࣷويْ مُ گُدّ نࣷݒّ اَڪْ لࣷويُ مࣵنْدِݝْ، بَ ݖِ خَرْ-جࣺجّ اَڪْ تِيوِ؞ نَنگࣹينْ سِبْ مَفْ اِتَمْ، اَڪْ ڪِرِگࣺيجْ اَڪْ مبࣷولࣹمْ خࣹيتِ لِݖِّنْ؛ <span id="bookmarks13-18"></span> <a id="v19"></a><span class="v">&#x200f;19</span><span class="vsp">&nbsp;</span>اَڪْ يࣺبّ اَڪْ لُ خࣹيتࣷوڪْ خࣷدّ، اَڪْ مُسࣹجُبْرُ اَڪْ نجُگُبْ؞ <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>«مبࣷولࣹمْ گُنٗورْ گُيْ نَاوْ تࣹيْ دࣷخࣹ ݧࣹينْتِ تࣵنڪّ سِبْلࣹينْ ڪࣷ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>لِ نگࣹينْ مَنَ لࣹڪّ دَالْ ݖِ مبࣷولࣹمْ گُنٗورْ گُيْ نَاوْ تࣹيْ دࣷخࣹ ݧࣹينْتِ تࣵنڪّ مࣷو دِ:‏ لࣺݒّ لُ تࣵنڪّ يِ اࣵندّ اَڪِ يࣹيلْ، مُ مَنْ ݖَا تࣴبْ-تࣴبࣹ ݖِ سُوفْ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>لِ نگࣹينْ مَنَ لࣹڪّ ݖِ يࣷويُ مࣷو دِ:‏ مبࣷولࣹمْ خࣹيتُ نجࣺيرࣺيرْ اَڪْ مبࣷولࣹمْ خࣹيتُ سَلّࣹيرْ اَڪْ مبࣷولࣹمْ خࣹيتُ سࣷݖّࣹتْ اَڪْ يࣹنࣹينْ يُ ݧُ خࣹيتࣷولْ يࣺݒّ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>وَايࣹ مبࣷولࣹمْ يࣹنࣹينْ گُنٗورْ يُيْ نَاوْ تࣹيْ دࣷخࣹ ݧࣹينْتِ تࣵنڪّ سِبْلࣹينْ ڪࣷ؞ <span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>«يِي نَگْ دَ لࣹينْ دِ سࣷبࣹيلْ تࣹ ڪࣺݒّ ڪُ لاَلْ لُ ݖِ دࣹي دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>تࣹ اِتَمْ ڪࣺݒّ ڪُ فࣷرْ لࣹنّ لُ دࣹي ݖِ يِي، نَ فٗوتْ اَيْ يࣺرࣹيمْ، وَايࣹ دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>مبࣷولࣹمْ مَلَ مُ وࣹ وَ خَرْ تࣹ سࣺدّلِڪࣷووُلْ ݧَارْ مبَا دُ دُݧّ دَگَنُلْ ݖِ يࣹينْ، ڪُ ݖِ لاَلْ لࣹنّ اِتْ سࣷبࣹوُ نَ؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>بَ تࣹيْ لࣺݒّ لُيْ دࣷخࣹ ندࣴگُّيْ تࣵنڪَمْ ݖِ مبࣷولࣹمْ بࣷرࣷومْ ݧࣹينْتِ تࣵنڪّ، دَگَنُلْ ݖِ يࣹينْ تࣹ ڪُ لاَلْ مࣺدَّمْ دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>ڪُ فࣷرْ مࣺدَّمْ، نَ فٗوتْ اَيْ يࣺرࣹيمْ تࣹ دِنَ يࣹنْدࣷو سࣷبࣹ بَ جَنتّ سࣷ؞ يࣷويُ دَگَنُلْ ݖِ يࣹينْ؞ <span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">&#x200f;29</span><span class="vsp">&nbsp;</span>«بُ لࣷولُ وࣹيسࣹي، لࣹنࣹينْ لُ دَگَنُلْ ݖِ يࣹينْ ݖِ رَبْ يُ سࣹوْ-سࣹوَانْ يِيْ دࣷخْ نࣹ ݧࣵݒّ ݖِ سُوفْ، مࣷويْ ڪَݧَ اَڪْ جَنَخْ اَڪْ خࣹيتِ مبࣴتّ يࣺݒّ؛ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>اَڪْ اُنڪّ اَڪْ بَرْ اَڪْ سِنْدَخْ بُيْ يࣺيگْ، اَڪْ سِنْدَخْ بُيْ دࣷخْ ݖِ سُوفْ، اَڪْ ڪࣵڪَّتَرْ؞ <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>يࣷويࣷو دَگَنُلْ ݖِ يࣹينْ ݖِ مبࣷولࣹمْ رَبْ يُ سࣹوْ-سࣹوَانْ يِيْ دࣷخْ نࣹ ݧࣵݒّ ݖِ سُوفْ؞ ڪࣺݒّ ڪُ لاَلْ لࣹنّ لُ ݖِ دࣹي دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>تࣹ اِتْ لُ ݖِ دࣹي بَ وَدّ ݖِ ڪَوْ لࣹنّ، لࣷولَ دَيْ سࣷبࣹوُ، نَيْ ندَبَلْ بَنتّ، مبَا ندِمࣷ، دࣹرْ مبَا اَبْ سَاڪُ، مبَا جُمْتُڪَايْ بُ مُ مَنَ دࣷونْ؞ نَݧُ سٗوبْ لࣷولَ ݖِ ندࣷخْ تࣹ دُ تࣹي مُ يࣹنْدࣷو سࣷبࣹ بَ جَنتّ سࣷ، مُ دࣷورَ سࣹتْ؞ <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>سُ فࣹڪّࣹي نࣹ لࣹنَّ دࣹي ݖِ يࣷويُ، وَدّ ݖِ بِيرْ ندَبَلْ خَنْدࣹيرْ، لُ وࣷونْ ݖَ بِيرْ سࣷبࣹوُ نَ، تࣹ نَݧُ تࣷجْ ندَبْ لَ؞ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>ندࣷخْ مُ جٗگࣹ ݖِ ندَبْ لࣷولُ، بُ دَلࣹي ݖِ ݧَمْ وُ دَگَنْ، ݧَمْ وࣷووُ دَلْ نَيْ سࣷبࣹوُ مࣷومْ اِتَمْ؛ بُ دࣷونْ اَگْ نَانْ گُ دَگَنْ مࣷو ݖَ نࣹڪّ اِتْ، سࣷبࣹوُ نَ، اَڪْ ندَبْ لُ نَانْ گَ مَنَ نࣹڪّ؞ <span id="bookmarks34"></span> <a id="v35"></a><span class="v">&#x200f;35</span><span class="vsp">&nbsp;</span>لࣺݒّ لُ لࣹنّ ݖِ يࣷويُ دࣹي، بَ دَلْ ݖَ، لَ مُ دَلْ سࣷبࣹوُ نَ؞ سُ دࣹي اَبْ ݒُورُ بَنْ مبَا ݖِنْ، دࣹيسْ ڪࣷيْ تࣷجْ ندَخْ سࣷبࣹوُ نَ تࣹ لُ سࣹتُلْ لَ ݖِ يࣹينْ؞ <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>سُ فࣹڪّࣹي نࣹ لࣷولَ دࣹي دَا وَدّ ݖِ بِيرْ بࣴتُ ندࣷخْ مبَا ڪࣵمبّ گُ دࣹفْ ندࣷخْ، دُ تࣹي ندࣷخْ مَ لاَبْ، وَايࣹ ڪُ لاَلْ لَ دࣹي ݖَ بِيرْ سࣷبࣹوُ نگَ؞ <span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>سُ لَ دࣹي وَدّࣹي ݖِ ݒࣹݒُّمْ جِوُ، دُ تࣹي ݒࣹݒُّمْ جِوُ مَ سࣹتْ؛ <span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>وَايࣹ سُ فࣹڪّࣹي ݧُ ڪَاسْ ݒࣹݒّ مَ تࣹ لࣹنّ لُ دࣹي لُ بࣷڪّ ݖِ يࣷويُ دَلْ ݖَ، ݒࣹݒّ مَ دَگَنُلْ ݖِ يࣹينْ؞ <span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">&#x200f;39</span><span class="vsp">&nbsp;</span>«سُ مَلَ مُ دَگَنْ مࣺدّࣹي، ڪُ لاَلْ مࣺدّ مَ دِنَ يࣹنْدࣷو سࣷبࣹ بَ جَنتّ سࣷ؞ <span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>ڪࣺݒّ ڪُ لࣹڪّ ݖَ مࣺدّ مَ، نَ فٗوتْ اَيْ يࣺرࣹيمْ، تࣹ دُ تࣹي مُ يࣹنْدࣷو سࣷبࣹ بَ جَنتّ سࣷ؞ ڪࣺݒّ ڪُ فࣷرْ مࣺدّ مَ، نَ فٗوتْ اَيْ يࣺرࣹيمْ تࣹ دُ تࣹي مُ يࣹنْدࣷو سࣷبࣹ بَ جَنتّ سࣷ؞ <span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">&#x200f;41</span><span class="vsp">&nbsp;</span>«مبࣷولࣹمْ بِنْدࣹيفْ يُ سࣹوْ-سࣹوَانْ يِيْ دࣷخْ نࣹ ݧࣵݒّ ݖِ سُوفْ، سِبْلࣹينْ ڪࣷ؞ دࣹيسُ ڪࣷ لࣹڪّ؞ <span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>لࣺݒّ لُيْ وَتَتُ، مبَا لُ سࣹوْ دِ بࣷرࣷومْ ݧࣹينْتِ تࣵنڪّ، مبَا مُ بَرࣹ اَيْ تࣵنڪّ ݖِ مبࣷولࣹمْ بِنْدࣹيفْ يُ سࣹوْ-سࣹوَانْ يِيْ دࣷخْ نࣹ ݧࣵݒّ ݖِ سُوفْ، وَرُلࣹينْ ڪࣷو لࣹڪّ، ندَخْ لُ ݧُ وَرَ سِبْ لَ؞ <span id="bookmarks42"></span> <a id="v43"></a><span class="v">&#x200f;43</span><span class="vsp">&nbsp;</span>بُلࣹينْ اَرَامَلْ سࣹينْ بࣷݒّ ݖِ لࣹنّ ݖِ يُ سࣹوْ-سࣹوَانْ يࣷويُ؛ بُلࣹينْ ݖِ تَقْ، دِ ݖِ سࣷبࣹيلْ سࣹينْ بࣷݒّ، <span id="bookmarks43"></span> <a id="v44"></a><span class="v">&#x200f;44</span><span class="vsp">&nbsp;</span>ندَخْتࣹ مَنْ اَجِ سَخْ جِ مَايْ سࣹينْ يࣵلَّ؞ ڪࣷنْ نَگْ سࣹلّ-لُلࣹينْ تࣹ سࣹلّ ندَخْ مَنْ ڪُ سࣹلّ لاَ؞ ڪࣷنْ بُلࣹينْ سࣷبࣹيلْ مُڪّ سࣹينْ بࣷݒّ ݖِ مبࣷولࣹمْ بِنْدࣹيفْ يُ سࣹوْ-سࣹوَانْ يِيْ دࣷخْ ݖِ سُوفْ؞ <span id="bookmarks44"></span> <a id="v45"></a><span class="v">&#x200f;45</span><span class="vsp">&nbsp;</span>ندَخْتࣹ ڪَتْ مَنْ اَجِ سَخْ جِ مَايْ ڪِ لࣹينْ گࣺنّࣹ وࣷونْ رࣺيوُمْ مِسْرَ، دِ سࣹينْ يࣵلَّ؞ سࣹلّ-لࣹينْ بࣷوگْ، ندَخْ مَنْ ڪُ سࣹلّ لاَ؞» <span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">&#x200f;46</span><span class="vsp">&nbsp;</span>لࣷولُ لَ يࣷونْ دِگْلࣹ ݖِ وࣵلُّ مَلَ اَڪْ نجَنَاوْ اَڪْ بِنْدࣹيفْ يِ نࣹڪّ ݖِ ندࣷخْ، اَڪْ مبࣷولࣹمْ بِنْدࣹيفْ يُ سࣹوْ-سࣹوَانْ يِيْ دࣷخْ نࣹ ݧࣵݒّ ݖِ سُوفْ؞ <span id="bookmarks46"></span> <a id="v47"></a><span class="v">&#x200f;47</span><span class="vsp">&nbsp;</span>دِنَ تَخَ رࣵݧَّتْلࣹ لُ سࣹتْ اَڪْ لُ سࣹتُلْ؞ دِنَ تَخَ رࣵݧَّتْلࣹ بࣷرࣷومْ بَڪَّنْ يِ دَگَنَ لࣹڪّ ݧࣷوڪْ بࣷرࣷومْ بَڪَّنْ يِ دَگَنُلَ لࣹڪّ؞ <span id="bookmarks47"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
