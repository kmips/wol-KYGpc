<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-62": "<div><span class=\"k\">سَرْخَلْڪَتْ ب-:‏</span> اَبْ سَرْخَلْڪَتْ نجِيتُ دِينࣹ لَ بُ سَسࣷو دِ رࣹنْدِلْ جَامُڪَتْ يِ سࣹينِ سَرَخْ. مُيْ يࣺيفَرْ يِ دِ بࣵنِّ إِسْرَاءِيلْ، ڪُ ݖِ نࣹڪّ اَمࣷونْ نَ اَيْ سَرْخَلْڪَتَمْ يُ لࣹينْ دِ تَخَوَلْ ݖَ ڪَنَمْ ڪَ ݧُ گࣴمْ، مُ دِمْ تُورْ سُ دࣹي يࣺيفَرْ يِ، مبَا مُيْ اَجِ سَخْ جِ، سُ دࣹي بࣵنِّ إِسْرَاءِيلْ. يࣵلَّ مࣷو تَامُ ݧِ بࣷڪّ ݖِ گِيرُگْ لࣹوِ، دࣷومُ يَعْقُوبَ، ݧُيْ هَـٰرُونَ اَڪْ ݧِ اَسْڪَنࣷو ݖِ مࣷومْ، نگِرْ ݧُ تَخَوَلْ بࣵنِّ إِسْرَاءِيلْ فَ ڪَنَمَمْ. سَرْخَلْڪَتِ بࣵنِّ إِسْرَاءِيلْ اَيْ گٗورْ لَݧُ يُ ݧُ سࣹلَّلَلْ يࣵلَّ، ݧُ فࣺيتࣹوࣷو لِگّࣺييَمْ. ݧࣷو سَسࣷو لِگّࣺييْ بِيْ جُبَلࣹ مبࣷولࣷو مࣹيڪْ يࣵلَّ. ݧࣷو لࣹينْ دِ سَرْخَلَلْ تࣹ ݧࣷو يࣷرࣹ لِگّࣺييُ جَامُ يࣵلَّ بِ. <span class=\"bd\">سَرْخَلْڪَتْ بُ مَگْ بِ</span> مࣷو دࣷونْ ڪِلِفَيْ سَرْخَلْڪَتْ يِ، تࣹ مࣷويْ مِسَالْ اَلْمَسِ عِيسَىٰ، مِ نُيْ اࣵگّࣹ فَ يࣵلَّ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='05-DEU-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">بࣹرْ دࣴڪِّ رَوْتُ ندِگَلْ لَ </div></div><a id="v1"></a>
<div class="m">
<div class="c-drop">19</div> <span class="v">&#x200f;1</span><span class="vsp">&nbsp;</span>گَنَّاوْ بُ لࣹينْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ وࣷلِّلࣹي خࣹيتْ يِ مُ لࣹينْ دِ جࣷخْ سࣹينُمْ رࣺيوْ، نگࣹينْ دࣵقْ لࣹينْ، بَ دࣴڪّࣹ سࣹينِ دࣴڪّ اَڪْ سࣹينِ ڪࣴرْ، <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>ݧࣹتِّ دࣴڪّ يُ مَگْ نگࣹينْ دِ بࣹرْ ݖَ بِيرْ رࣺيوْ مࣷومَ لࣹينْ سࣹينْ يࣵلَّ اَجِ سَخْ جِ جࣷخْ، نگِرْ نگࣹينْ جَگࣷو ڪࣷ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>نگࣹينْ وَاجَلْ نَگْ يࣷونْ وُ جࣴمْ ݖِ دࣴڪّ بُ ݖِ نࣹڪّ، تࣹ نگࣹينْ سࣺدَّلࣹ ݧࣹتِّ ݒࣵݖّ رࣺيوْ مࣷومَ لࣹينْ سࣹينْ يࣵلَّ اَجِ سَخْ جِ سࣺدّ، نگِرْ ڪࣺݒّ ڪُ رࣹيْ نِتْ، مَنْ ݖَا لࣵقُجِ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>مبِرُمْ ڪِ رࣹيْ نِتْ تࣹ دِ فَ لࣵقُجِ بَ مُݖّ، نِي لَيْ تࣴدّࣹ:‏ دَيْ فࣹڪّ مُ رࣹيْ مࣷرࣷومَمْ تࣹ دُ تࣹيࣹيفَمْ، وَايࣹ بَݧُ ڪࣷ وࣷونْ دࣺمبّ اَڪْ بࣴڪّ-دࣺمبّ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مُ مࣹلْ نِ ڪُ اࣵندّ اَڪْ مࣷرࣷومَمْ ݖَ گࣷتّ بَ، دِ گࣷرْ مَتّ؞ مُ دࣷونْ خࣵݖِّ سࣺمِّݧَمْ دِ گࣷرْ، وࣹݧْ گَ فࣹتَّخࣹ ݖَ نجࣵݒُّ لَ، دَلْ ݖَ مࣷرࣷومْ مَ، مُ دࣹي؞ ڪࣷوڪُ دَيْ لࣵقُجِ ݖِ دࣴڪّ يࣷويُ بࣹنّ، بَ مُݖّ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>تࣷݒّڪَتُ بَڪَّنْ بَ نَگْ وَرُلْ مَنَ دَبِ ݖِ بِيرْ خࣷلَمْ بُ تࣵنگّ، ڪِ رࣹيْ، بَ رࣹيْ ڪࣷ نگِرْ سࣷرࣹوَايُ يࣷونْ وَ جࣴمْ ݖَ دࣴڪُّبْ رَوْتُ بَ، تࣹ اࣵتّࣹبْ يࣷونْ رࣹيْلُوُ ڪࣷ، گَنَّاوْ فࣹڪُّلْ وࣷونْ مُ بَݧْ ڪَ مُ رࣹيْ، دࣺمبّ اَڪْ بࣴڪّ-دࣺمبّ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>لࣷولࣷو وَرَلْ مَ سَنتّ لࣹينْ، نࣹ لࣹينْ ݧࣹتِّ دࣴڪِّ رَوْتُ نگࣹينْ دِ بࣹرْ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>بُ سࣹينْ يࣵلَّ اَجِ سَخْ جِ يَاتَلࣹي سࣹينْ سُوفْ، نَ مُ ڪࣷ گِݧَلࣹ وࣷونْ سࣹينِ مَامْ نَگْ، بَ جࣷخْ لࣹينْ مبࣷولࣹمْ رࣺيوْ مَ مُ دِگࣹ وࣷونْ نࣹ دِنَ ڪࣷ جࣷخْ سࣹينِ مَامْ، <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>ندࣹگَمْ سࣵمّ نگࣹينْ مبࣷولࣹمْ سَنْتَانࣹ بِي مَ لࣹينْ دࣺنڪّ تࣹيْ، نگِرْ دِ ڪࣷ جࣴفࣹ، نگِرْ سࣷݒّ سࣹينْ يࣵلَّ اَجِ سَخْ جِ، دِ اَوࣹ اَيْ يࣷونَمْ بࣺسْ بُ نࣹڪّ، سُ بࣷوبَا نَنگࣹينْ يࣷڪَّاتْ ݧࣹتِّ دࣴڪّ يُ مَگْ، مُ دࣷلِّڪُ ݖِ ݧࣹتِّ دࣴڪّ يِ نگࣹينْ جࣴڪَّ بࣹرْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>سُ ڪࣷ دࣹفࣹي دࣹيسُلْ تُورْ دࣹرࣹتُ جَامْبُرْ بُ دࣹفُلْ دَرَ ݖِ سُوفَسْ رࣺيوْ، مِ لࣹينْ سࣹينْ يࣵلَّ اَجِ سَخْ جِ سࣺدّ، بَ اࣵقُ دࣹرࣹتْ دِ لࣹينْ تࣷݒّ؞ <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>سُ فࣹڪّࣹي نࣹ نِتْ ڪِ دَفَ بَݧْ مࣷرࣷومَمْ، سُ ڪࣷ تࣴرࣷو، دَلْ ݖِ ڪَوَمْ، بَ فࣵدّ ڪࣷ، مُ دࣹي، سُ لࣵقُجࣹي ݖِ دࣴڪّ يࣷويُ بࣹنّ، <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>سُ بࣷوبَا نَ مَگِ دࣴڪَّمْ يࣹبْلࣹ، ݧُ جࣴلࣹ ڪࣷ فࣷوفَ، تࣹگْ ڪࣷ ݖِ لࣷخࣷلْ تࣷݒّڪَتُ بَڪَّنْ بَ، نگِرْ مُ دࣹي؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>بُلࣹينْ ڪࣷ خࣷولْ بࣴتُ يࣴرْمَنْدࣹ؞ نࣷونُ نگࣹينْ دِ دِنْدࣹي ݖِ إِسْرَاءِيلْ، اࣵقُ دࣹرࣹتُ جَامْبُرْ بُ دࣹفُلْ دَرَ، ندَخْ نگࣹينْ بَاخْلࣹ؞ <span id="bookmarks13"></span></div>

<div class="s"><div id="s2">لُ جࣴمْ ݖِ ڪࣹمُ سُوفْ اَڪْ لِمُ سࣹيدࣹ ݖِبْ اࣵتّࣹ </div></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>تࣹ اِتْ بُلࣹينْ تࣷخَلْ سࣹينْ يࣹمُڪَايُ سُوفَسْ مࣷرࣷومْ يُ مَامْ يَ يࣹمَلࣹي وࣷونْ ݖِ سࣹينْ بِيرْ ݖࣺرُ سُوفْ بَ نگࣹينْ جَگࣷو، ݖَ رࣺيوْ مَ لࣹينْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ دِ مࣷومَلࣹ؞ <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>بࣹنُّبْ سࣹيدࣹ نَگْ دُ تَخَوْ، دِ تُومَالْ ڪࣹنّ، ݖِ گࣹنّ تࣷوݧْ مبَا بࣵڪَّارْ، اَڪْ بࣺݒّ بࣵڪَّارْ بُ مُ مَنَ بࣵڪَّارْ؞ ݖِ ڪَوْ ڪࣵدُّگْ ݧَارِ سࣹيدࣹ مبَا ݧࣹتّ لَ مبِرْ مَ دِ وࣺرࣹ؞ <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>سُ اَبْ سࣹيدࣹبْ سَفَانْ تَخَوࣹي، تُومَالْ ڪࣹنّ، نࣹ مࣷو لَجّ يࣷونْ، <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>نَ ݧَارِ نِتْ، ݧَ سࣺقْ مبِرْ مَ تَخَوِ فَ ڪَنَمْ اَجِ سَخْ جِ، فَ ڪَنَمْ <span class="footnote selectable" id="G-62">سَرْخَلْڪَتْ</span> يَ، اَڪْ اࣵتّࣹڪَتْ يَ ݖَ يࣷويُ جَنتّ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>سُ ڪࣷ دࣹفࣹي اࣵتّࣹڪَتْ يِ سࣹيتْ بُ بَاخْ، بَ مُ وࣺرْ نࣹ سࣹيدࣹ بَ ڪَتْ، سࣹيدࣹبْ سࣷسْڪَتْ لَ بُيْ سࣹيدࣹيلْ مبࣷڪَّمْ اَوْ سࣷسْ، <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>تࣹ نگࣹينْ دࣹفْ اَڪْ مࣷومْ، لَ مُ نَرࣷونَ يٗبّࣹ ڪَ مُ سࣷسَلْ؞ نࣷونُ نگࣹينْ دِ تࣹنقࣹي لُ بࣷنْ ݖِ سࣹينْ بِيرْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>ݧِ ݖِ دࣹسْ دِنَݧُ ڪࣷ دࣺگّ، تࣹ دِنَݧُ رَگَلْ بَ دُݧُ دࣹفَتِ لُ بࣷنْ لُ نِ مࣹلْ ݖِ سࣹينْ بِيرْ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>بُلࣹينْ ݖِ خࣷولْ بࣴتُ يࣴرْمَنْدࣹ؞ بَڪَّنْ، بَڪَّنَ ڪࣷيْ فࣹيْ؛ بࣴتْ، بࣴتْ؛ بࣴݧْ، بࣴݧْ؛ لࣷخࣷ، لࣷخࣷ؛ تࣵنڪّ، تࣵنڪّ؞ <span id="bookmarks21"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
