<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11‏.27 </span><span class=\"fk\">اِبْرَامْ </span><span class=\"ft\">مِي:‏ يࣵلَّ دِنَ ڪࣷ مُجَّ تُدّࣹ إِبْرَاهِيمَ. سࣹيتَلْ ݖِ 17‏.5. </span></div>",
    "F-1": "<div class=\"footnote-p\"><span class=\"fr\">11‏.28 </span><span class=\"fk\">اُرْ:‏ </span><span class=\"ft\">دࣴڪّ بُ يࣵگّࣷونْ لَ، تࣹ بࣷڪّࣷونْ ݖِ رࣺيوْ، مِ ݧُ تُدّࣹ اِرَاگْ لࣺيگِ. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='01-GEN-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يࣵلَّ سَفَانْ نَ لࣵڪُّ اࣵدِّنَ، مُ جَخَسࣷو </div></div><a id="v1"></a>
<div class="m">
<div class="c-drop">11</div> <span class="v">&#x200f;1</span><span class="vsp">&nbsp;</span>ݖَ ندࣷورْتࣹ لَ نَگْ وَا اࣵدِّنَ سࣺݒَّ بࣷڪّࣷونْ وࣹنّ لࣵڪّ، سࣹينِ وَخْ دِ بࣹنّ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>بِ نِتْ ݧِ تࣷخࣷو، جࣴمْ ݒࣹنڪُ، دَݧࣷو گِسْ اَگْ جࣷورْ ݖِ رࣺيوُ سِنࣹيَارْ، ݧُ سَنݖّ فَ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>ݧُ نࣹ:‏ «اَيْݖَ نُ دࣹفَرْ اَيْ مٗولْ يُ ݧُ لَڪّ ݖِبْ تَالْ، بَ مُ ݧࣷرْ؞» ݖِ ڪَوْ لࣷولُ ݧُ دࣹفْ مٗولْ يَ دࣷجِ تَبَخْ، تَقَلࣹي ڪࣷ ڪࣷلْتَارْ، <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>دَلْدِ نࣹ:‏ «اَيْݖَ نُ تَبَخْ اَبْ دࣴڪّ بُ تَاخْ مَ بࣴتّ اَسَمَانْ؛ ڪࣷنْ دِنَنُ اَمْ وࣷيْ، تࣹ دُنُ تَسَارࣷو ݖِ ڪَوْ سُوفْ؞» <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>بَ ݧُ نࣷݒّࣹي <span class="footnote selectable" id="G-3">اَجِ سَخْ</span> جِ وࣵݖّ، خࣷولْسِ دࣴڪّ بِ اَڪْ تَاخْ، مِ دࣷومْ آدَمَ يِ تَبَخْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>اَجِ سَخْ جِ دَ نࣹ:‏ «سُ ݧُ تࣵمْبَلࣹي نِي، دِ مࣹنّ مبࣷولࣷو تࣹ بࣷڪّ وࣹنّ لࣵڪّ، ڪࣷنْ دَرَ دࣷوتُ لࣹينْ تࣴ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>اَيْݖَ نُ وࣵݖّ، سَفَانْ سࣹينْ لࣵڪّ، بَ دࣷوتُݧُ دࣺگّࣷو؞» <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>بَ لࣷولُ اَمࣹي اَجِ سَخْ جِ جࣴلࣹ لࣹينْ فࣷوفَ، تَسَارࣹ لࣹينْ ݖِ ڪَوْ سُوفْ سࣺݒّ، ݧُ يࣹمَلࣹ فَ دࣴڪّ بَ ݧُ دࣷونْ تَبَخْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>لࣷولࣷو تَخْ ݧُ تُدّࣹ دࣴڪّ بَ بَبࣹلْ (مُ فِرِ سَفَانْ)، ندَخْ فࣷوفَ لَ اَجِ سَخْ جِ سَفَانࣹ لࣵڪُّ اࣵدِّنَ سࣺݒّ، مُ جَخَسࣷو، تࣹ فَ لَ لࣹينْ تَسَارࣹي ݖِ ڪَوْ سُوفْ سࣺݒّ؞ <span id="bookmarks9"></span></div>
<div class="ms"><div id="ms1">اَسْڪَنُ سࣹمْ، مَامُ اِبْرَامْ </div></div>
<div class="mr"><div id="mr1">(سَارْ 11‏.10‏-26) </div></div><span id="bookmarks9"></span><a id="v10"></a>
<div class="p"><span class="v">&#x200f;10</span><span class="vsp">&nbsp;</span>اَسْڪَنُ سࣹمْ مࣷويْ لِي؞ سࣹمْ اَمْ نَ تࣺيمࣺيرِ اَتْ، دࣷورَ جُرْ اَرْݒَگْسࣵدّ، فࣹڪّ نَ مبࣴنّ مَ وࣹيسْ، بَ مُ اَمْ ݧَارِ اَتْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>اَرْݒَگْسࣵدّ جُدُّ نَ، سࣹمْ دُنْدَاتْ جُرٗومِ تࣺيمࣺيرِ اَتْ (500)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>اَرْݒَگْسࣵدّ اَمْ فَنْوࣹيرِ اَتْ اَڪْ جُرٗومْ، جُرْ سࣹلَ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>سࣹلَ جُدُّ نَ، اَرْݒَگْسࣵدّ دُنْدَاتْ ݧࣹينْتِ تࣺيمࣺيرِ اَتْ اَڪْ ݧࣹتّ (403)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>سࣹلَ اَمْ فَنْوࣹيرِ اَتْ، جُرْ اࣹبࣹرْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>اࣹبࣹرْ جُدُّ نَ، سࣹلَ دُنْدَاتْ ݧࣹينْتِ تࣺيمࣺيرِ اَتْ اَڪْ ݧࣹتّ (403)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>اࣹبࣹرْ اَمْ فَنْوࣹيرِ اَتْ اَڪْ ݧࣹينتّ، جُرْ ݒࣹلࣹگْ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>ݒࣹلࣹگْ جُدُّ نَ، اࣹبࣹرْ دُنْدَاتْ ݧࣹينْتِ تࣺيمࣺيرِ اَتْ اَڪْ فَنْوࣹيرْ (430)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>ݒࣹلࣹگْ اَمْ فَنْوࣹيرِ اَتْ، جُرْ رࣹوْ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>رࣹوْ جُدُّ نَ، ݒࣹلࣹگْ دُنْدَاتْ ݧَارْ تࣺيمࣺيرِ اَتْ اَڪْ جُرٗومْ ݧࣹينتّ (209)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>رࣹوْ اَمْ فَنْوࣹيرِ اَتْ اَڪْ ݧَارْ، جُرْ سࣹرُگْ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>سࣹرُگْ جُدُّ نَ، رࣹوْ دُنْدَاتْ ݧَارْ تࣺيمࣺيرِ اَتْ اَڪْ جُرٗومْ ݧَارْ (207)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>سࣹرُگْ اَمْ فَنْوࣹيرِ اَتْ، جُرْ نَخࣷرْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>نَخࣷرْ جُدُّ نَ، سࣹرُگْ دُنْدَاتْ ݧَارْ تࣺيمࣺيرِ اَتْ، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>نَخࣷرْ اَمْ ݧَارْ فُڪِّ اَتْ اَڪْ جُرٗومْ ݧࣹينتّ، جُرْ تࣹرَا؞ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>تࣹرَا گَنࣹ نَ اࣵدِّنَ، نَخࣷرْ دُنْدَاتْ تࣺيمࣺيرِ اَتْ اَڪْ فُڪّ اَڪْ جُرٗومْ ݧࣹينتّ (119)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ <span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">&#x200f;26</span><span class="vsp">&nbsp;</span>گَنَّاوْ بَ تࣹرَا اَمࣹي جُرٗومْ ݧَارْ فُڪِّ اَتْ، اَمْ نَ اِبْرَامْ اَڪْ نَخࣷرْ اَڪْ اَرَنْ؞ <span id="bookmarks26"></span></div>
<div class="ms"><div id="ms2">اَسْڪَنُ تࣹرَا، بَايُ اِبْرَامْ </div></div>
<div class="mr"><div id="mr2">(سَارْ 11‏.27—25‏.11) </div></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>اَسْڪَنُ تࣹرَا مࣷويْ لِي؞ تࣹرَا مࣷويْ بَايُ اِبْرَامْ<span class="footnote selectable" id="F-0"><sup>¤</sup></span> اَڪْ نَخࣷرْ اَڪْ اَرَنْ؞ اَرَنْ مࣷويْ بَايُ لٗوتْ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>گَنَّاوْ لࣷولُ اَرَنْ فَاتُ نَ لُ جِيتُ فَاتُگْ بَايَمْ تࣹرَا، ݖَ رࣺيوْ مَ مُ جُدّࣷو، دِ اُرْ<span class="footnote selectable" id="F-1"><sup>¤</sup></span>، دࣴڪُّ ڪَلْدࣹينْ ݧَ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>اِبْرَامْ اَڪْ نَخࣷرْ جࣴلْ نَݧُ اَيْ سࣷخْنَ؛ سࣷخْنَسْ اِبْرَامْ تُدّ سَرَيِ، سࣷخْنَسْ نَخࣷرْ دِ مِلْڪَ؞ مِلْڪَ مࣷومُ، مࣷومْ اَڪْ رَڪَّمْ جُ جِگࣺينْ يِسْڪَ، اَرَنْ اَيْ سࣹينْ بَايْ؞ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>سَرَيِ مࣷومُ مَسُلࣷونَ اَمْ دࣷومْ تࣹ اِتْ مَنُ ڪࣷ وࣷونَ اَمْ؞ <span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">&#x200f;31</span><span class="vsp">&nbsp;</span>مُ اَمْ بࣺسْ تࣹرَا اࣵندّ اَڪْ دࣷومَمْ اِبْرَامْ اَڪْ سࣴتَمْ لٗوتْ، مِ اَرَنْ دِ بَايَمْ، اَڪْ سَرَيِ، سࣷخْنَسْ اِبْرَامْ؞ ݧُ بࣷڪّ جٗگࣹ اُرْ گُ ڪَلْدࣹينْ ݧَ، جࣴمْ رࣺيوُ ڪَنَانْ؞ بَ ݧُ دࣹمࣹي بَ ڪَرَنْ، دَلْدِ فَيْ سَنݖّ؞ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>تࣹرَا دُندّ نَ ݧَارْ تࣺيمࣺيرِ اَتْ اَڪْ جُرٗومْ (205)، دࣷورَ گࣺنّ اࣵدِّنَ، ݧُ دࣹنݖّ ڪࣷ ڪَرَنْ؞ <span id="bookmarks32"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
