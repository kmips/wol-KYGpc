<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>رࣷومْ 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">7‏.7 </span><span class=\"ft\">سࣹيتَلْ ݖِ <span class=\"bk\">مُݖّ گَ</span> 20‏.17.</span></div>"
};

initFootnotes(footnotes);


// Glossary entries
var glossary = {
    "G-5": "<div><span class=\"k\">اَلْمَسِ:‏</span> بَاتُ اࣹبْرࣴ لَ، دِ تࣹڪِّ «ڪِ ݧُ فَلْ». بُ يَوُتْ يِ مَسَانَ فَلْ نِتْ، دَݧُيْ سࣷتِّ دِوْ ݖِ بࣷݒَّمْ، مُيْ يࣷنࣹنتّ، دِ سَرْخَلْڪَتْ مبَا بُورْ. اَلْمَسِ نَگْ، مࣷويْ ڪِ يࣵلَّ سࣷلْ نࣷووَمْ، نگِرْ فِرْندࣹيلْ نࣹ مࣷويْ يࣷنࣹنتّ، بِ نُيْ جࣷتّلِ خِبَارُ جࣵمّ بُ يࣵلَّ؛ دِ سَرْخَلْڪَتْ، بِ نُ اُبِّلْ بُنتّ فَ يࣵلَّ؛ تࣹ دِ بُورْ، بِ يِلِفْ لࣺݒّ اَڪْ ݧࣺݒّ. </div>",
    "G-56": "<div><span class=\"k\">نࣷو گُ سࣹلّ گ-:‏</span> مࣷو دِ نࣷووُگْ يࣵلَّ. دُ مَلاَڪَ تࣹ دُ مبِنْدࣹيفْ. مࣷويْ تَخَوُڪَتْ، بِ اَلْمَسِ دِگࣷونْ اَيْ تَالِبࣹيمْ، نࣹ مࣷويْ دِڪّ دࣴڪّ ݖِ سࣹينْ خࣷلْ، دِ لࣹينْ دࣷولࣹيلْ اَڪَ سࣹلَّلْ. </div>"
};

initFootnotes(glossary);

});

// Chapters
var chapters = [ { start: 1, end: 16 }];
var hasIntro = false;
var baseRef  = "45-ROM-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='44-ACT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='45-ROM-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;رࣷومْ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='45-ROM-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='46-1CO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يࣷونُ مُوسَىٰ وࣵݖّ نَ گࣴمْڪَتُبْ اَلْمَسِ </div></div><a id="v1"></a>
<div class="m">
<div class="c-drop">7</div> <span class="v">&#x200f;1</span><span class="vsp">&nbsp;</span>اَمْ، بࣷڪّ يِ، يࣹينْ ݧِ خَمْ يࣷونْ وِ لاَيْ وَخَلْ، دَنگࣹينَ اُمݒّلࣹ نࣹ يࣷونْ يِلِفُلْ نِتْ ڪِ لُ مࣷيْ ݖِ گِيرُ دُنْدَمْ؟ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>دَفَ مࣹلْ نِ ندَوْ سُيْ سࣺيْ؛ لِ فࣹيڪْ جࣴڪّࣴرَمْ دِ دُندّ، يࣷونَ يࣹيوْ بُومُ جࣴڪّࣴرَمْ ݖِ بَاتَمْ؞ وَايࣹ سُ جࣴڪّࣴرْ جِ دࣹييࣹي، ندَوْ سِ تࣹقْلِڪࣷو نَ اَڪْ يࣷونْ وِ ڪࣷ يࣹيوࣷونْ بُومُ جࣴڪّࣴرَمْ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>ڪࣷنْ نَگْ، لِ فࣹيڪْ جࣴڪّࣴرُ ندَوْ سِ دِ دُندّ، سُ سࣺيࣹي اَڪْ گࣹنࣹينْ گٗورْ، اَبْ جَالࣷوڪَتْ لࣹيسْ ڪࣷيْ وَخْ؞ سُ جࣴڪّࣴرْ جِ دࣹييࣹي نَگْ، يࣷونْ يِوِ نَ ندَوْ سِ، تࣹ سُ سࣺيࣹي اَڪْ ڪࣹنࣹينْ، دُ دࣷونْ نجَالࣷو؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>نࣷونُ لَ دࣹمࣹ اَڪْ يࣹينْ اِتَمْ، بࣷڪّ يِ؞ يَرَمُ <span class="footnote selectable" id="G-5">اَلْمَسِ</span> وِ نگࣹينْ بࣹنّࣷولْ، ݖِ نگࣹينْ دࣷونࣹ ݧُ دࣹييَلْ يࣷونُ مُوسَىٰ؞ نࣷونُ نگࣹينْ دࣷونࣹ مࣷومࣹيلُ ڪࣹنࣹينْ، تࣹ ڪࣷوڪُ مࣷويْ ڪِ دࣹڪِّ، نگِرْ نُ مࣹݧّ نجَرِݧْ لُ ݧࣹيلْ يࣵلَّ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>بَ نُ تࣷݒّࣹي سُنُ بَڪَّنْ، سُنُ بࣴگّ-بࣴگّ يُ بࣷنْ يِ ندِگَلِ يࣷونُ مُوسَىٰ يࣹي، ݧࣷو دَانْ لِگّࣺييْ ݖِ سُنُيْ ݖࣺرْ، نگِرْ نُ مࣹݧّ لُ نُ جࣴمࣹ ݖِ ندࣹي؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>وَايࣹ تࣹيْ ݖِ سُنُ دِگّ اَڪْ يࣷونْ وِ نُ تࣴنڪُ وࣷونْ، لَ نُ دِ ݧُ دࣹي، بَ تࣹقْلِڪࣷو اَڪْ مࣷومْ؞ مࣷو تَخْ نُ دࣷونْ اَيْ جَامْ يُ تࣹگࣷو ڪِلِفْتࣹيفْ گُ يࣹيسْ، گِ <span class="footnote selectable" id="G-56">نࣷووُگْ يࣵلَّ</span> اِنْدِ، گَنَّاوْ بَ نُ وࣵݖّࣷو اَڪْ ڪِلِفْتࣹيفُ مبِنْدُ يࣷونُ مُوسَىٰ مَ وࣷونْ؞ <span id="bookmarks6"></span></div>

<div class="s"><div id="s2">يࣷونُ مُوسَىٰ مࣷو وࣷنࣹ نࣹ بࣵڪَّارْ مࣷو يࣺيسْ </div></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>اَنَ لُ لࣷولُ دِ تࣹڪِّ؟ خَنَا ڪࣷنْ يࣷونُ مُوسَىٰ بࣵڪَّارْ لَ؟ مُڪّ ڪَيْ!‏ وَايࣹ يࣷونُ مُوسَىٰ مࣷو مَ خَمَلْ لُيْ بࣵڪَّارْ؞ ندَخْ ڪَتْ سُ دُلْ وࣷونْ اَڪْ يࣷونْ وِ نࣹ:‏ «بُلْ خࣹمّࣹمْ يࣴفِ جَامْبُرْ<span class="footnote selectable" id="F-0"><sup>¤</sup></span>،» ڪࣷنْ خࣹمّࣹمْتࣺيفْ سَخْ دُمَ خَمْ لُ مُ دࣷونْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>وَايࣹ بࣵڪَّارْ مࣷو جَارࣹ بُنْتُبْ ندِگَلُ يࣷونْ، بَ يࣹي ݖِ مَنْ مبࣷولࣹمِ خࣹمّࣹمْتࣺيفْ يُ بࣷنْ؞ ندَخْ ڪَتْ، سُ يࣷونُ مُوسَىٰ اَمُلْ وࣷونْ، بࣵڪَّارْ دِ لُ دࣹي؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>مَنْ دࣹ، بُ جࣴڪّࣷونْ، بَ مَ خَمَگُلْ يࣷونُ مُوسَىٰ، تࣹيوُلْ وࣷونْ مَيْ دُندّ؞ وَايࣹ بَ يࣷونُ مُوسَىٰ دِڪّࣹي، ݖَ لَ بࣵڪَّارْ نࣹ خِفࣺيتْ، دِ دُندّ، <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>مَنْ نَگْ، مَ دࣹي؞ ڪࣷنْ ندِگَلُ يࣷونْ وِ وَرَ جࣴمࣹ ݖِ اَگْ دُندّ، مࣷومْ ݖِ بࣷݒَّمْ مࣷو مَ مُجّ جࣴمࣹ ݖِ ندࣹي؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>بࣵڪَّارْ مࣷو مَ جࣹڪّࣷو ندِگَلُ يࣷونْ، بَ نَخْ مَ، تࣹ ندِگَلُ يࣷونْ لَ مَ رࣹيࣹ اِتْ؞ <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>ڪࣷنْ يࣷونُ مُوسَىٰ لُ سࣹلّ لَ، ندِگَلَمْ دِ لُ سࣹلّ، تࣹ جُبْ تࣹ بَاخْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>لُ بَاخْ لࣷولُ دِ يࣷونُ مُوسَىٰ، خَنَا ڪࣷنْ مࣷو مَ تَخَ دࣹي؟ دࣺيتْ ڪَيْ!‏ بࣵڪَّارْ مࣷو فࣹيݧَلࣹ نࣷونُ مࣹلࣷومْ؛ مࣷو جࣴفَنْدِڪࣷو لُ بَاخْ، بَ رࣹيْ مَ، نگِرْ ندِگَلُ يࣷونْ دِ جُمْتُڪَايْ بُ بࣵڪَّارْ فࣺسَلࣹ گࣺݒّ مبࣷنَمْ گُ جࣺگِّ دَيࣷ؞ <span id="bookmarks13"></span></div>

<div class="s"><div id="s3">اَبْ گࣴمْڪَتْ نَمّ نَ لُ مُ تࣴلࣹي جࣴفࣹ </div></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>خَمْ نَنُ نࣹ يࣷونُ مُوسَىٰ ݖِ يࣵلَّ لَ بࣷڪّ، تࣹ مَنْ مَيْ نِتُ سُوخُ نࣹينْ، دِبْ جَامْ بُ ݧُ جَايْ بࣵڪَّارْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>خَوْمَ سَخْ لُ وَرَلْ مَيْ جࣴفࣹ نِ مَيْ جࣴفࣹ؛ لِ مَ نَمّ، دُ لࣷولُ لاَيْ جࣴفࣹ، وَايࣹ لِ مَ بَݧْ، مࣷومْ لاَيْ جࣴفࣹ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>گَنَّاوْ لِ مَ بُگُّلْ، مࣷومْ لاَيْ دࣹفْ نَگْ، جُبࣷو نَا اَڪْ يࣷونُ مُوسَىٰ ݖِ دࣴگَّلْ نࣹ يࣷونُ مُوسَىٰ بَاخْ نَ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>ڪࣷنْ نَگْ دࣷوتُ مَنْ مَايْ جࣴفࣹ نࣷونُ، وَايࣹ دࣷولࣹيْ بࣵڪَّارْ بِ ݖِ مَنْ لَ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>خَمْ نَا نࣹ مَنْ، سَمَ بِنْدُ سُوخُ نࣹينْ وِي، لࣹنّ لُ بَاخْ دࣴڪُّ ݖِ؞ يࣺينࣹ جَا نگࣹيڪْ مَنْ، ڪࣵتَّنُ جࣴفࣹ لُ بَاخْ مࣷو فِ نࣹڪُّلْ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>ندَخْ ڪَتْ دُ لُ بَاخْ لِ مَ نَمَّ جࣴفࣹ لاَيْ جࣴفࣹ، وَايࣹ لُ بࣷنْ لِ مَ نَمُّلْ، مࣷومْ لاَيْ جࣴفࣹ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>تࣹ سُ دࣹي لِ مَ نَمُّلْ، مࣷومْ لاَيْ دࣹفْ، ڪࣷنْ ڪَيْ دࣷوتُ مَنْ مَا ڪࣷيْ دࣹفْ، وَايࣹ دࣷولࣹيْ بࣵڪَّارْ بِ دࣴڪّ ݖِ مَنْ مࣷو ڪࣷيْ دࣹفْ؞ <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>تَڪّ بِ مَ ݖِ گِسْ دَالْ مࣷويْ لِي:‏ بُ مَ نَمّࣹي دࣹفْ لُ بَاخْ، لُ بࣷنَ مَيْ تࣹيوَلْسِ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>ندَخَمْ ݖِ سَمَ بِيرْ خࣷلْ، يࣷونُ يࣵلاَّ مَ نࣹيخْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>وَايࣹ گِسْ نَا ݖِ سَمَيْ ݖࣺرْ، وࣹنࣹينْ يࣷونْ وُيْ خࣹيخْ اَڪْ يࣷونْ وِ سَمَمْ خࣹلْ جُبࣷولْ، تࣹ يࣷونْ وࣷووࣷو مَ جࣵݒّ نجَامْ، جࣺبَّلْ مَ دࣷولࣹيْ بࣵڪَّارْ بِ دࣴڪّࣹ سَمَيْ ݖࣺرْ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>ݖࣺيْ مَاڪَ رࣺيْ اَوْ تِيسْ!‏ اَنَ ڪُ مَيْ وَلّࣷوڪْ سَمَ يَرَمُ ندࣹي وِي؟ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>وَايࣹ ݖَنتّ ݧࣹيلْ نَ يࣵلَّ مِ نُيْ وَلّࣷو جࣴمُّ عِيسَىٰ <span class="footnote selectable" id="G-5">اَلْمَسِ</span>، سُنُ سَنگّ؞ </div>
<div class="p">ڪࣷنْ دَالْ مَنْ، ݖِ سَمَ بࣷݒّ، ݖِ سَمَ وࣵلُّ خࣹلْ، يࣷونُ يࣵلَّ لاَيْ سُرْگَوُ، وَايࣹ ݖِ سَمَ وࣵلُّ يَرَمُ سُوخْ وِي، يࣷونُ بࣵڪَّارْ لاَيْ سُرْگَوُ؞ <span id="bookmarks25"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
