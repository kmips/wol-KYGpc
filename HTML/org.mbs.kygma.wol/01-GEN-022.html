<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-61": "<div><span class=\"k\">سَرَخْ يِ:‏</span> سَرَخْ يِ ݧُيْ وَخْ فِي، يࣵلَّ لَݧُ ڪࣷيْ جَگْلࣹيلْ. بࣵنِّ إِسْرَاءِيلْ اَمࣷونْ نَݧُ خࣹيتِ سَرَخْ يُ بَرࣹ:‏ اَيْ سَرَخِ يࣺينࣹ اَڪْ اَيْ سَرَخِ سَݧُلْ-بَݧْ اَڪْ سَرَخْ سُ ݧُيْ تُورَلْ يࣵلَّ اَڪْ سَرَخُ خَالِسْ اَڪْ سَرَخُ ݒࣹݒّ. وَايࣹ لِ ݖِ اࣴݒّ اَيْ سَرَخِ تُورْ دࣹرࣹتْ لَ وࣷونْ يُ لࣹينْ يࣵلَّ تࣹگࣷونْ، نگِرْ سࣹينْ نجࣺگَّلُگْ بࣵڪَّارْ. سُ ڪࣷ دࣹفࣹي ݧُ مَنَ دࣴڪّࣹ جࣷڪّࣷوڪْ مࣷومْ، يࣵلَّ جُ سࣹلّ جِ، ندَخْ سَرَخُ دࣹرࣹتْ جَ. اَمْ نَ ݖِ اَيْ سَرَخْ، يࣵلَّ دَ ݖِيْ خَمَلْ بࣵنِّ إِسْرَاءِيلْ نࣹ ݒࣹيُگْ بࣵڪَّارْ مࣷويْ دࣹي، تࣹ دࣹيوُ جُرْ، گِ ݧُيْ سَرْخَلْ، نجࣷتْ لَ ݖِ بࣷرࣷومْ سَرَخْ بِ. بُ لࣷولُ وࣹيسࣷو، دࣹرࣹتُ سَرَخْ دِنَ فٗوتْ سࣷبࣹسْ بࣵڪَّارْ اِتَمْ، مُيْ سࣷبࣹ سُيْ تࣷݒّ نِتْ مبَا لࣹنّ ݖِ جُمْتُڪَايِ جَامࣷوڪَايْ بَ. </div><div class=\"pi\"><span class=\"bd\">سَرَخُ ݖَنتّ ݖِ بِيرْ جࣵمّ:‏</span> مࣷويْ سَرَخْ، سِ ݧُ دَانْ سَنْتࣹ يࣵلَّ جࣵمَّمْ. سَرَخْ بࣷوبُ اَگْ جُرْ لَيْ دࣷونْ گُ ݧُيْ سࣺدَّلࣹ ݧࣹتِّ ݖࣺرْ. بࣹنّ بِ، ݧُ لَڪَّلْ ڪࣷ اَجِ سَخْ جِ ݖِ سَرْخَلُڪَايْ بِ، بَ مُ جࣹيخْ. بࣹنّ بِ، سَرْخَلْڪَتْ يِ فࣺيتࣹوࣷو ڪࣷ. ݧࣹتّࣹيلْ بِ، ڪِ سَرْخࣹ مࣷو ڪࣷيْ لࣹڪّ، اَڪْ وَا ڪࣴرَمْ. </div><div class=\"pi\"><span class=\"bd\">سَرَخُ دٗومَلْ:‏</span> سࣹيتَلْ ݖِ <span class=\"bd\">سَرَخُ رࣹنْدِ-دٗومَلْ</span>. </div><div class=\"pi\"><span class=\"bd\">سَرَخُ ندࣷورْتࣹلْ مࣹݧّࣹيفْ:‏</span> مࣹݧّࣹيفْ مُ جࣴڪَّ ݧࣷرْ لَ بࣵنِّ إِسْرَاءِيلْ دَا سَرْخَلَلْ اَجِ سَخْ جِ، مُ يࣹمࣷوڪْ سࣹينْ مࣵگَّلُ نگٗوبُمْ اَتْ مُ نࣹڪّ. مُيْ لَ جࣴڪَّ ݧࣷرْ، دِ لُ گٗورْ لُ نِتْ اَڪْ جُرْ تَاوْلࣷو، لࣺݒّ لَݧُ سࣺدّࣷونْ اَجِ سَخْ جِ، مُيْ مࣷومࣹيلُ بࣷݒَّمْ. </div><div class=\"pi\"><span class=\"bd\">سَرَخُ ݒࣹݒّ م-:‏</span> ݒࣹݒَّمْ بࣹلࣹ لَ مُ ݧُيْ جَگْلࣹيلْ يࣵلَّ. لࣹنّ لِ، ݧُ جَخَسࣹ ڪࣷوڪْ ݖُورَايْ اَڪْ دِوُ اࣷلِوْ، تَالْ ڪࣷ. لِ ݖِ دࣹسْ سَرْخَلْڪَتْ بࣹي ڪࣷ مࣷومْ. سَرَخْ لَ سُ ݧُ دَانْ دࣹفَلْ اَجِ سَخْ جِ، مُيْ گَلَگْ بُ ݧُيْ نَنگࣷو نگُورَمْ، نَنگࣷو ڪࣷ مࣷومࣹيلْ گُ مَتْ سࣴڪّ گُ مُ مࣷومْ بَڪَّنُ ڪِ ڪࣷيْ جࣷخࣹ. نِتْ ڪِ دَانْ ڪࣷ يࣹيسْلࣷو نگِݧَمْ نࣹ دِنَ سࣵمّࣷنْتࣹ اَڪْ ڪٗلّࣴرࣹگْ اَجِ سَخْ جِ. </div><div class=\"pi\"><span class=\"bd\">سَرَخُ ݒࣹيُگْ تࣷوݧْ:‏</span> بُ نِتْ تࣷوݧࣹي ݖِ لࣹنّ لُ سࣹلّ لُ مُ تࣹدَّدِلْ، مُيْ جُمْتُڪَايْ بُ سࣹلّ مبَا سَرَخْ، مبَا لُ بࣷڪّ ݖِ بࣵنِّ إِسْرَاءِيلْ گِ يࣵلَّ سࣹلَّلْ، مبَا مُ سࣷفࣹنْتَلْ سࣹلّنگَيْ تُرُ يࣵلَّ؛ بُ دࣹفࣹي لࣹنّ ݖِ يࣷويُ، ݒࣹيْ گُ مَتْ سࣴڪّ وَرْ نَ ڪࣷ ݖِ گࣺݒّ تࣷوݧْ گُ نِ مࣹلْ، تࣹ وَرْ نَ ݖَا تࣹگْ دَانْ بُ تࣷلّࣷوڪْ بࣹنّ خَاجُبْ جُرٗومࣹيلْ، ݧࣹيلْ ڪَ مُ تࣷوݧْ. گَنَّاوْ لࣷولُ اِتَمْ وَرْ نَ ݖَا بࣷولࣹ سَرَخْ بُ مُيْ دࣹفَلْ يࣵلَّ، دࣷورَ اَمْ نجࣺگَّلْ. </div><div class=\"pi\"><span class=\"bd\">سَرَخُ ݒٗوتُمْ بࣵڪَّارْ:‏</span> ݖِ مِسَالْ، سَرَخْ لَ سُيْ دِنْدِ سࣷبࣹ، دِ فَرْ اَگْ تࣷوݧْ تࣹيْ مُسَلْ بࣷرࣷومْ ݖِ مبُگَلُ بࣵڪَّارْ. اَگْ جُرْ لَيْ دࣷونْ گُ نِتْ ڪِ دِ رࣹنْدِلْ يࣵلَّ، دࣹفَلْ ڪࣷ ڪࣷ سَرَخْ. بُ ݧُ تُورࣹي دࣹرࣹتْ جِ، بَڪَّنُ جُرْ گِ مࣷويْ وُوتُ بَڪَّنُ ڪِ سَرْخࣹ. سَرَخْ بࣷوبُ اِتْ دࣹيسْ ڪࣷيْ لَڪّ. </div><div class=\"pi\"><span class=\"bd\">سَرَخُ رࣹنْدِ-دٗومَلْ:‏</span> مࣷويْ تࣹڪِّ سَرَخْ سُ ڪࣹنّ دُلْ لࣹڪّ دَرَ. دَݧُ ڪࣷيْ لَڪّ مُيْ سَخَرْ، بَ جࣹيخْ، جَگْلࣹيلْ لࣺݒّ يࣵلَّ. </div><div class=\"pi\"><span class=\"bd\">سَرَخْ سُ ݧُيْ تُورَلْ اَجِ سَخْ جِ، سَرَخُ تُورُ:‏</span> سَرَخُ نَانْ لَ بُ ݧُ دَانْ دࣹفَلْ يࣵلَّ، مُيْ اࣵندّ اَڪْ سَرَخُ رࣹنْدِ-دٗومَلْ مبَا سَرَخُ ݒࣹݒّ. لِ ݖِ اࣴݒّ بِيݧْ لَ دَانْ دࣷونْ، ݧُ دِ ڪࣷ سࣷتِّ ݖَ تَاتُ سَرْخَلُڪَايْ بَ. </div><div class=\"pi\"><span class=\"bd\">سَرَخُ يࣺينࣹ:‏</span> خࣹيتُ سَرَخُ ݖَنتّ لَ ݖِ بِيرْ جࣵمّ. دَيْ نࣹيخْ بࣷرࣷومْ، مُ دࣹفْ ڪࣷ، وَايࣹ دُ وَرْتࣺيفْ. </div><div class=\"pi\"><span class=\"bd\">سَرَخْ بُ ݧُيْ يࣺڪَّتِ، جࣺبَّلْ اَجِ سَخْ جِ:‏</span> تُرُ سَرَخْ سࣷوسُ دَيْ وࣷنࣹ نࣹ دَݧُ ڪࣷ دَانْ يࣺڪَّتِ، مࣹلْ نِ ڪُ ڪࣷيْ جࣷخْ اَجِ سَخْ جِ، دࣷورْ ڪࣷو وࣵݖّࣹ. جࣷمْبُلْ اَيْ يࣷونِ يࣷونْ لَݧُ ڪࣷ دَانْ يࣺڪَّتِ، وࣵݖّࣹ. </div>",
    "G-63": "<div><span class=\"k\">سَرْخَلُڪَايْ ب-:‏</span> وَا ݒࣹنڪُ بَاخࣷو وࣷونْ نَݧࣷو يࣺڪَّتِلْ سࣹينِ يࣵلَّ، اَيْ سَرْخَلُڪَايْ ݖِ يࣹنّ بࣺرَبْ، نگِرْ نجُڪَّلࣹ ڪࣷ سࣹينِ يࣵلَّ. سَرْخَلُڪَايْ يࣷويُ، بَنْ لࣹيسْ ڪࣷ دَانْ تَبَخࣹ مبَا اَيْ خࣹيرْ، مُ تَخَوࣹ نِ وَخَنْدࣹ، تࣹ جُرْ گِ ݧُيْ دࣹفْ سَرَخْ دِ تࣹگࣹ ݖَ ڪَوْ. </div><div class=\"p\">نِتِ اَجِ سَخْ جِ ݖِ سࣹينْ وَلُّ بࣷݒّ، نَڪَ جࣹڪّ، دَانْ نَݧُ يࣺڪَّتِلْ اَجِ سَخْ جِ اَيْ سَرْخَلُڪَايْ يُ ݧُ ڪࣷيْ نجُڪَّلࣹ. بَ ڪࣴرُگْ جَامࣷوڪَايُ اَجِ سَخْ جِ تَخَوࣹي اِتَمْ، نࣷونُ لَ بࣵنِّ إِسْرَاءِيلْ اَمࣹ وࣷونْ ݧَارِ سَرْخَلُڪَايْ ݖَ بِيرْ ڪࣴرْ يࣵلَّ گَ، بࣹنّ بِ ݧُيْ لَڪّࣹ جُرْ گُ ݧُ رࣹنْدِ، بِ ݖِ دࣹسْ، ݧُ دِ ݖِ تَالْ ݖُورَايُ سَرَخْ. سَرْخَلُڪَايُ جُرْ گِ اَمُلْ وࣷونْ ڪُبࣹيرْ ݖَ ڪَوْ، وَايࣹ اَبْ ݖَاخَمْ لَ اࣵنْدَلࣷونْ، ݧُ دِ ݖِ تࣹگْ مَتّ مِ ݧُيْ لَڪّࣹ جُرْ گِ. اَيْ بࣺجّࣺنْ لَݧُ سࣵڪَّلࣷونْ بࣷوبُ سَرْخَلُڪَايْ ݖَ ݧࣹينْتِ ڪࣷݧَمْ يَ ݖَ ڪَوْ. </div>",
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='01-GEN-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يࣵلَّ نَتُّ نَ إِبْرَاهِيمَ </div></div><a id="v1"></a>
<div class="m">
<div class="c-drop">22</div> <span class="v">&#x200f;1</span><span class="vsp">&nbsp;</span>گَنَّاوْ لࣷولُ اَمْ نَ بࣺسْ يࣵلَّ دِ نَتُّ إِبْرَاهِيمَ نࣹ ڪࣷ:‏ «إِبْرَاهِيمَ!‏» مُ نࣹ ڪࣷ:‏ «نَامْ؞» <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>يࣵلَّ نࣹ ڪࣷ:‏ «نگَلَّ جࣴلَلْ سَ جࣹنّ دࣷومْ جِي دِ إِسْحَاقَ، مُيْ ڪࣷو بࣴگّ، نگَ دࣹمْ ݖَ رࣺيوُ مࣷرِيَ ݖَ تُندّ وَ مَ لَيْ وَخْ، جࣷخࣹ ڪࣷ فَ، مُ نࣹڪّ <span class="footnote selectable" id="G-61">سَرَخُ رࣹنْدِ-دٗومَلْ</span>؞» <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">&#x200f;3</span><span class="vsp">&nbsp;</span>إِبْرَاهِيمَ نَگْ تࣹيلَ خࣴيْ، تَڪّ مبَامَمْ، اࣵندّ اَڪْ ݧَارِ سُرْگَامْ اَڪْ دࣷومَمْ إِسْحَاقَ، دَلْدِ خَرْ مَتّ، مِ مُيْ لَڪّࣹ سَرَخْ بِ؞ مَ نگَ جࣴمْ فَ ڪࣷ يࣵلَّ وَخْ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>ݖَ گَنَّاوْ اࣴلّࣴگْ سَ، إِبْرَاهِيمَ دَا دَوَلْ بࣴتَمْ، سࣺينْ بࣺرَبْ بَ فُ سࣷرࣹ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مُ نࣹ سُرْگَ يَ:‏ «نࣺگْلࣹينْ فِي، مبَامْ مِ تَخَوْ؞ مَنْ اَڪْ خَلࣹ بِ نُ دࣹمْ بَ فَلࣹ، مࣵگَّلِ يࣵلَّ تࣹ ݧࣴوْ؞» <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>بَ لࣷولُ اَمࣹي إِبْرَاهِيمَ جࣴلْ مَتُّمْ سَرَخُ رࣹنْدِ-دٗومَلْ بَ، يࣹنْ ڪࣷ دࣷومَمْ إِسْحَاقَ؛ مࣷومْ مُ ݝࣵبّ لَ مُيْ تَالࣹ اَڪْ ݒَاڪَ بَ ݖِ لࣷخࣷومْ، ݧُ اࣵندّ ݧࣷومْ ݧَارْ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>إِسْحَاقَ نࣹ بَايَمْ إِبْرَاهِيمَ:‏ «بَايْ!‏» مُ نࣹ ڪࣷ:‏ «نَامْ، دࣷومْ سَمَ؞» إِسْحَاقَ نࣹ ڪࣷ:‏ «سَوَرَ سَا نگِ، مَتّ مَا نگِ، وَايࣹ اَنَ گࣵتّ، بِ نُيْ سَرْخَلْ؟» <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>إِبْرَاهِيمَ نࣹ ڪࣷ:‏ «يࣵلَّ مࣷومْ ݖِ بࣷݒَّمْ دِنَ دِڪّ اَڪْ گࣵتّ بِ نُيْ دࣹفْ سَرَخْ، دࣷومْ،» ݧُ دَلْدِ اࣵندّ دࣹمْ، ݧࣷومْ ݧَارْ؞ <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>بَ ݧُ اࣵگّࣹي فَ ڪࣷ يࣵلَّ وَخْ، إِبْرَاهِيمَ سࣵڪّ فَ اَبْ <span class="footnote selectable" id="G-63">سَرْخَلُڪَايْ</span>، تࣹگْ ݖَ مَتّ مَ، يࣹيوْ إِسْحَاقَ دࣷومَمْ، تࣹگْ ڪࣷ ݖَ ڪَوْ مَتّ مَ ݖَ سَرْخَلُڪَايْ بَ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>إِبْرَاهِيمَ نگَ تࣵلَّلْ لࣷخࣷومْ، ݝࣴبْ ݒَاڪَ، بَ مُيْ رࣹنْدࣹي دࣷومْ جَ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>تࣹيوُلْ مَلاَڪَمْ <span class="footnote selectable" id="G-3">اَجِ سَخْ</span> جَ اࣵدّࣷو اَسَمَانْ، نࣹ ڪࣷ:‏ «إِبْرَاهِيمَ!‏ إِبْرَاهِيمَ!‏» مُ نࣹ ڪࣷ:‏ «آ!‏» <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>مَلاَڪَ مَ نࣹ ڪࣷ:‏ «بُ سَ لࣷخࣷ لاَلْ خَلࣹ بِ؛ بُ ڪࣷ دࣹفْ دَرَ، ندَخْتࣹ لࣺيگِ خَمْ نَا نࣹ رَگَلْ نگَ يࣵلَّ، ندَخْ گࣵنْتَلࣷو مَ سَ جࣹنّ دࣷومْ جِ؞» <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>نَڪَ لَ إِبْرَاهِيمَ نࣹ گࣹيسْ، يࣹمْ ݖِ ڪُويُ خَرْ مُ بࣺجّࣺنْ يَ لࣷنڪࣹ ݖِ اَسْ نگَرَبْ؞ إِبْرَاهِيمَ دࣹمْ، جࣴلْ ڪُويْ مَ، رࣹنْدِ، مُ وُوتُ دࣷومْ جَ، دِ اَبْ سَرَخُ رࣹنْدِ-دٗومَلْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>إِبْرَاهِيمَ نَگْ تُدّࣹ بࣺرَبْ بࣷوبُ يَوࣹ يِرࣹ (مُ فِرِ اَجِ سَخْ جِ دِنَ دِڪّ)؞ مࣷو تَخْ ݧُيْ وَخْ بَ تࣹيْ، نَانْ:‏ «اَجِ سَخْ جَا نگَيْ دِڪّࣹ ݖَ تُنْدَمْ؞» <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>ݖِ ڪَوْ لࣷولُ مَلاَڪَمْ يࣵلَّ مَ دࣹلُّ اࣵدّࣷو اَسَمَانْ نࣹ إِبْرَاهِيمَ:‏ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>«دࣺگْلُلْ لِي اَجِ سَخْ جِ وَخْ:‏ ‹گِݧْ نَا ݖِ مَنْ مِي، گَنَّاوْ يَا دࣹفْ لِي، تࣹ گࣵنْتَلࣷو مَ سَ جࣹنّ دࣷومْ جِ، <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>مَا لَيْ بَرْڪࣹيلَ بَرْڪࣹيلْ، فُلَ فُلْ سَوْ اَسْڪَنْ نِ بِدِّيوِ اَسَمَانْ، مبَا فࣹݒِّ سُوفِ گࣺيجْ؞ سَ اَسْڪَنْ دِنَ تࣹگْ اَيْ بَݧَمْ تࣵنڪّ، <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>تࣹ خࣹيتِ اࣵدِّنَ سࣺݒّ ݖِ سَوْ اَسْڪَنْ لَݧُيْ بَرْڪࣹيلࣹ، ندَخْ دࣺگَّلْ نگَ مَ؞›» <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>بَ لࣷولُ وࣺيࣹي إِبْرَاهِيمَ وَݧِّڪُ، فࣹڪِّ سُرْگَ يَ، ݧُ دَلْدِ اࣵندّ ݧࣷومْ ݧࣺݒّ، جࣴمْ بࣹيرْسࣹبَ، ندَخْ فَ لَ إِبْرَاهِيمَ دࣴڪّࣷونْ؞ <span id="bookmarks19"></span></div>

<div class="s"><div id="s2">اَسْڪَنُ نَخࣷرْ </div></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>گَنَّاوْ گِ، دَݧࣷو يࣺگَلْ إِبْرَاهِيمَ نࣹ ڪࣷ:‏ «مِلْڪَ ڪَتْ اَمْ نَ اَيْ دࣷومْ مࣷومْ اِتْ، مࣷومْ اَڪْ سَ مَگْ نَخࣷرْ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>اُوسْ لَݧُ تَاوْلࣷو، تࣹگْ ݖَ بُسْ، تࣹگْ ݖَ ڪࣹمْوࣹلْ، مِيْ بَايُ اَرَمْ، <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>تࣹگْ ݖَ ڪࣹسࣹتْ اَڪْ اَسࣷ اَڪْ ݒِلْدَسْ اَڪْ يِدْلَفْ اَڪْ بࣹتُوࣹلْ؞» <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>بࣹتُوࣹلْ اَيْ بَايُ رࣹبࣹڪَ؞ ݧࣷوݧُ ݧࣷويْ جُرٗومْ ݧࣹتِّ دࣷومْ يُ گٗورْ، يِ مِلْڪَ اَمْ اَڪْ مَگُ إِبْرَاهِيمَ، نَخࣷرْ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>رࣹوْمَ اِتْ نࣹڪَّالࣹيمْ لَ وࣷونْ، دࣷومْ يَ مُ ݖَ اَمْ دِ تࣹبَ اَڪْ گَخَمْ اَڪْ تَخَسْ اَڪْ مَاڪَ؞ <span id="bookmarks24"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
