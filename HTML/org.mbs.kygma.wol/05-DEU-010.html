<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-30": "<div><span class=\"k\">گَالُ ڪٗلّࣴرࣹ گ-:‏</span> مࣷويْ وَخَنْدࣹ وَ ݧُ دࣹنݖࣷونْ اࣵلُّوَيْ دࣷجْ يَ يࣵلَّ جࣷخࣷونْ مُوسَىٰ. اࣵلُّوَ يࣷويُ لَ لَلࣹ ڪٗلّࣴرࣹ گَ مُ فَسْ اَڪْ بࣵنِّ إِسْرَاءِيلْ. لِ وَرَلْ ݧُ تُدّࣹ ڪࣷ <span class=\"bd\">گَالْ گَ سࣹيدࣹ سَ دࣹنݖࣹ</span>، مبَا <span class=\"bd\">گَالْ گَ اࣵلُّوَيْ سࣹيدࣹ سَ دࣹنݖࣹ</span> مࣷو دِ اࣵلُّوَ يࣷويُ، سࣹيدࣹ لَ وࣷونْ ݖَ لَ يࣵلَّ سَنْتَانࣹ. بُ گَالْ گَ مَسَانَ تࣹيوْ بࣺرَبْ، لࣷولُ دَيْ فِرْندࣹيلْ نࣹ يࣵلاَّ فَ تࣹيوَلْ اَگْ لࣹيرَمْ نگِرْ ݧࣷݧَمْ. </div>",
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>",
    "G-43": "<div><span class=\"k\">لࣹوࣹينْ ب-:‏</span> لࣹوِ ڪࣹنّ لَ وࣷونْ ݖَ ݧَ سࣷسْ بࣵنِّ إِسْرَاءِيلْ، دِ فُڪِّ دࣷومِ يَعْقُوبَ يَاڪْ ݧَارْ. لࣹوِ مࣷويْ مَامُ مُوسَىٰ اَڪْ هَـٰرُونَ. هَـٰرُونَ لَ يࣵلَّ تࣵنّ مُيْ سَرْخَلْڪَتْ بُ مَگْ بَ. ݧࣹنّ ݖِ ݧِ سࣷقِڪࣷو ݖِ مࣷومْ ݧࣷو دَانْ دࣷنَّنْتࣹ لِگّࣺييُ ݖَرْخَلْ بِ. ݧَ ݖَ دࣹسْ ݧࣷو لࣹينْ دَانْ جࣵݒّلࣹ ݖَ لِگّࣺييُ ڪࣴرْ يࣵلَّ گَ. </div>",
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='05-DEU-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">10</div> <span class="v">&#x200f;1</span><span class="vsp">&nbsp;</span>جَنتّ يࣷويُ لَ مَ اَجِ سَخْ جِ وَخْ نࣹ مَ:‏ «يࣹتَّلْ ݧَارِ اࣵلُّوَيْ دࣷجْ يُ مࣹلْ نِ يُ جࣴڪّ يَ، نگَ يࣺيگْسِ فِ مَنْ، ݖِ ڪَوْ تُندّ وِ؞ تࣹ نَنگَ سࣵڪّ اِتَمْ <span class="footnote selectable" id="G-30">گَالُ بَنتّ</span>؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>دِنَا بِندّ ݖِ اࣵلُّوَ يِ، ڪࣵدُّ يَ وࣷونْ ݖَ اࣵلُّوَ يُ جࣴڪّ، يَ نگَ تࣷجْ؞ سُ ڪࣷ دࣹفࣹي نگَ يࣹبْ اࣵلُّوَ يِ ݖِ گَالْ گِ؞» <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>مَ سࣵڪّ گَالُ بَنْتُ سࣺنگّ، دَلْدِ يࣹتّ ݧَارِ اࣵلُّوَيْ دࣷجْ يُ مࣹلْ نِ يُ جࣴڪّ يَ؞ ݖِ ڪَوْ لࣷولُ مَ يࣺيگْ ݖَ ڪَوْ تُندّ وَ، مَاڪْ ݧَارِ اࣵلُّوَ يِ ݖِ سَمَ لࣷخࣷ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>اَجِ سَخْ جِ نَگْ بِندّ ݖَ اࣵلُّوَ يَ، لَ مُ جࣴڪّࣷونَ بِندّ، مُيْ فُڪِّ سَنْتَانࣹ يَ مُ لࣹينْ وَخࣷونْ ݖَ ڪَوْ تُندّ وَ، بَ مُ اࣵدّࣷو فَ دِگّ سَوَرَ وَ، ڪࣹرࣷوگْ بࣺسُبْ ندَجࣹ مَ؞ بَ لࣷولُ اَمࣹي اَجِ سَخْ جِ جࣷخْ مَ اࣵلُّوَ يِ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>مَ وَلْبَتِڪُ، وࣵݖّ تُندّ وَ، يࣹبْ اࣵلُّوَ يَ ݖَ گَالْ گَ مَ سࣵڪّ، اࣵلُّوَ يَ دࣹسْ ݖَ بِيرْ، نَ مَ ڪࣷ اَجِ سَخْ جِ وَخࣹ وࣷونْ؞ <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>گَنَّاوْ گِ <span class="footnote selectable" id="G-13">بࣵنِّ إِسْرَاءِيلْ</span> بࣵيِّڪࣷو ݖَ تࣹينِ بࣹنࣹ يَاڪَنْ، دࣹمْ بَ مࣷسࣹرَ؞ فࣷوفَ لَ هَـٰرُونَ فَاتࣷو، ݧُ دࣹنݖّ ڪࣷ فَ، دࣷومَمْ اࣹلَسَرْ دࣷونْ سَرْخَلْڪَتْ، وُوتُ ڪࣷ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>فࣷوفَ لَݧُ بࣵيِّڪࣷو دࣹمْ گُتْگࣷدَ، بَوࣷوتِ گُتْگࣷدَ، جࣵلّ بَ يࣷتْبَتَ، رࣺيوُمْ وَلِ ندࣷخْ يَ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>جَنتّ يࣷويُ لَ اَجِ سَخْ جِ بࣹرْ گِيرُگْ لࣹوِ، نگِرْ ݧُيْ گࣵدُّ گَالُ ڪٗلّࣴرࣹگْ اَجِ سَخْ جِ، دِ تَخَوْ فِ ڪَنَمْ اَجِ سَخْ جِ، دِ ڪࣷ لِگّࣺييَلْ، دِ تَاسࣹ بَرْڪࣹ ݖِوْ تُرَمْ، تࣹ مࣷويْ سࣹينْ ݒࣺيتࣹ بَ تࣹيْ جِي؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>لࣷولࣷو وَرَلْ <span class="footnote selectable" id="G-43">لࣹوࣹينْ</span> ݧِ اَمُݧُ وࣵلّ ݖِ ݖࣺرُ سُوفْ سُ ݧُيْ سࣺدّࣷو اَڪْ سࣹينِ بࣷڪّ؞ اَجِ سَخْ جِ مࣷويْ سࣹينُبْ ݖࣺرْ، نِ لࣹينْ ڪࣷ سࣹينْ يࣵلَّ اَجِ سَخْ جِ وَخࣹ وࣷونْ؞ <span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">&#x200f;10</span><span class="vsp">&nbsp;</span>مَنْ نَگْ مَا اَمْ ݖَ ڪَوْ تُندّ وَ فَنْ يَ مَ فَ جࣴڪّࣷونَ اَمْ، مُيْ ݧࣹينتّ فُڪِّ بࣴݖّࣴگْ، اَڪْ ݧࣹينتّ فُڪِّ گُدِّ؞ اَجِ سَخْ جِ دࣹلُّ مَ نَنگُلْ، بࣷوبُ يࣷونْ اِتَمْ، بَ بࣴگَّتُ لࣹينَ سࣵنڪّ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>اَجِ سَخْ جِ نࣹ مَ:‏ «دࣷخَلْ جِيتࣹ يࣷونُ مبࣷولࣷو مِ، ݧُ دࣹمْ نَنگُجِ رࣺيوْ، مَ مَ گِݧَلࣷونْ سࣹينِ مَامْ، نࣹ ݧࣷومْ لاَ ڪࣷيْ جࣷخْ؞» <span id="bookmarks11"></span></div>

<div class="s"><div id="s1">مُوسَىٰ نگِ وࣷوتࣹ دࣺگَّلْ اَجِ سَخْ جِ </div></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>لࣺيگِ نَگْ يࣹينْ إِسْرَاءِيلْ، اَنَ لُ لࣹينْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ لاَجْ، لُ مࣷيْ نگࣹينْ رَگَلْ سࣹينْ يࣵلَّ اَجِ سَخْ جِ، دِ دࣷخࣹ مبࣷولࣹمِ يࣷونَمْ، سࣷݒّ ڪࣷ، دِ جَامࣷو سࣹينْ يࣵلَّ اَجِ سَخْ جِ سࣹينْ لࣺݒِّ خࣷلْ، اَڪْ سࣹينْ لࣺݒِّ بَڪَّنْ، <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>نگِرْ دِ سࣵمّ سَنْتَانࣹيْ اَجِ سَخْ جِ، اَڪْ دࣷگَلِ يࣷونَمْ، يِ مَ لࣹينْ دࣺنڪّ بࣺسُبْ تࣹيْ نگِرْ سࣹينْ نجَرِݧَلْ بࣷݒّ؟ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>سࣹينْ يࣵلَّ اَجِ سَخْ جِ دࣺيْ مࣷويْ بࣷرࣷومْ اَسَمَانْ، اَڪْ اَسَمَانِ اَسَمَانْ، اَڪْ سُوفْ، اَڪْ مبࣷولࣹمْ لِ ݖِ بِيرَمْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>تࣹرࣹوُلْ سࣹينِ مَامْ دࣷݝّ لَ اَجِ سَخْ جِ تَقࣷولْ، نگِرْ سࣷݒّ لࣹينْ، تࣹ يࣹينْ، ݧِ اَسْڪَنࣷو ݖِ ݧࣷومْ لَ تَامُ ݖِ بِيرْ خࣹيتࣷو خࣹيتْ، نِڪِ بࣺسُبْ تࣹيْ جِي؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>ڪࣷنْ نَگْ نَنگࣹينْ دࣷگࣷو سࣹينْ خࣷلْ تࣹ بَݧَتࣹي سَجُّ لࣷوسْ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>ندَخْ ڪَتْ سࣹينْ يࣵلَّ اَجِ سَخْ جِ مࣷويْ يࣵلَّيْ يࣵلَّ يِ، تࣹ مࣷويْ سَنگُ سَنگّ يِ؞ مࣷويْ يࣵلَّ جُ مࣵگّ جِ، جࣵمْبَارࣹ تࣹ رَگْلُ؞ ڪِ گࣴنَلࣹوُلْ، جࣴلُلْ اُبْ گࣹرْ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>ڪِيْ آرْ جِرِمْ اَڪُبْ جࣴتُنْ، سࣷݒّ دࣷخَنْدࣺيمْ، نگِرْ لࣹيلْ ڪࣷ، وࣷدّ ڪࣷ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>ڪࣷنْ سࣷݒّلࣹينْ دࣷخَنْدࣺيمْ، ندَخْ اَيْ دࣷخَنْدࣺيمْ نگࣹينْ وࣷونْ ݖَ رࣺيوُمْ مِسْرَ؞ <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>سࣹينْ يࣵلَّ اَجِ سَخْ جِ مࣷومْ نگࣹينْ دِ رَگَلْ، تࣹ مࣷومْ نگࣹينْ دِ جَامُ؞ مࣷومْ نگࣹينْ دِ ݝࣷيُ، تࣹ اَوْ تُرَمْ نگࣹينْ دِ گِݧࣹ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>مࣷو يࣹلّࣷو سࣹينِ ڪَݧْ تࣹ مࣷويْ سࣹينْ يࣵلَّ، جِ لࣹينْ دࣹفَلْ جَلࣷورࣹ يࣹيڪْ ڪَوْتࣺيفْ يࣷويُ نگࣹينْ گِسَلْ سࣹينْ بࣷݒّ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>جُرٗومْ ݧَارْ فُڪِّ بَڪَّنْ لَ سࣹينِ مَامْ دࣷونࣷونْ بَ ݧُيْ وࣵݖّسِ مِسْرَ؞ تࣹيْ سࣹينْ يࣵلَّ اَجِ سَخْ جِ دࣹفْ لࣹينْ نگࣹينْ دَيْ نِ بِدِّيوِ اَسَمَانْ؞ <span id="bookmarks22"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
