<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 31</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>",
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-62": "<div><span class=\"k\">سَرْخَلْڪَتْ ب-:‏</span> اَبْ سَرْخَلْڪَتْ نجِيتُ دِينࣹ لَ بُ سَسࣷو دِ رࣹنْدِلْ جَامُڪَتْ يِ سࣹينِ سَرَخْ. مُيْ يࣺيفَرْ يِ دِ بࣵنِّ إِسْرَاءِيلْ، ڪُ ݖِ نࣹڪّ اَمࣷونْ نَ اَيْ سَرْخَلْڪَتَمْ يُ لࣹينْ دِ تَخَوَلْ ݖَ ڪَنَمْ ڪَ ݧُ گࣴمْ، مُ دِمْ تُورْ سُ دࣹي يࣺيفَرْ يِ، مبَا مُيْ اَجِ سَخْ جِ، سُ دࣹي بࣵنِّ إِسْرَاءِيلْ. يࣵلَّ مࣷو تَامُ ݧِ بࣷڪّ ݖِ گِيرُگْ لࣹوِ، دࣷومُ يَعْقُوبَ، ݧُيْ هَـٰرُونَ اَڪْ ݧِ اَسْڪَنࣷو ݖِ مࣷومْ، نگِرْ ݧُ تَخَوَلْ بࣵنِّ إِسْرَاءِيلْ فَ ڪَنَمَمْ. سَرْخَلْڪَتِ بࣵنِّ إِسْرَاءِيلْ اَيْ گٗورْ لَݧُ يُ ݧُ سࣹلَّلَلْ يࣵلَّ، ݧُ فࣺيتࣹوࣷو لِگّࣺييَمْ. ݧࣷو سَسࣷو لِگّࣺييْ بِيْ جُبَلࣹ مبࣷولࣷو مࣹيڪْ يࣵلَّ. ݧࣷو لࣹينْ دِ سَرْخَلَلْ تࣹ ݧࣷو يࣷرࣹ لِگّࣺييُ جَامُ يࣵلَّ بِ. <span class=\"bd\">سَرْخَلْڪَتْ بُ مَگْ بِ</span> مࣷو دࣷونْ ڪِلِفَيْ سَرْخَلْڪَتْ يِ، تࣹ مࣷويْ مِسَالْ اَلْمَسِ عِيسَىٰ، مِ نُيْ اࣵگّࣹ فَ يࣵلَّ. </div>",
    "G-30": "<div><span class=\"k\">گَالُ ڪٗلّࣴرࣹ گ-:‏</span> مࣷويْ وَخَنْدࣹ وَ ݧُ دࣹنݖࣷونْ اࣵلُّوَيْ دࣷجْ يَ يࣵلَّ جࣷخࣷونْ مُوسَىٰ. اࣵلُّوَ يࣷويُ لَ لَلࣹ ڪٗلّࣴرࣹ گَ مُ فَسْ اَڪْ بࣵنِّ إِسْرَاءِيلْ. لِ وَرَلْ ݧُ تُدّࣹ ڪࣷ <span class=\"bd\">گَالْ گَ سࣹيدࣹ سَ دࣹنݖࣹ</span>، مبَا <span class=\"bd\">گَالْ گَ اࣵلُّوَيْ سࣹيدࣹ سَ دࣹنݖࣹ</span> مࣷو دِ اࣵلُّوَ يࣷويُ، سࣹيدࣹ لَ وࣷونْ ݖَ لَ يࣵلَّ سَنْتَانࣹ. بُ گَالْ گَ مَسَانَ تࣹيوْ بࣺرَبْ، لࣷولُ دَيْ فِرْندࣹيلْ نࣹ يࣵلاَّ فَ تࣹيوَلْ اَگْ لࣹيرَمْ نگِرْ ݧࣷݧَمْ. </div>",
    "G-45": "<div><span class=\"k\">مࣵگَّلِ يَوُتْ يِ:‏</span> ݖِ بِيرْ مࣵگَّلِ يَوُتْ يِ، اَمࣷونْ نَ ݧࣹتِّ مࣵگَّلْ يُ مَگْ يُ اࣵندّ اَڪْ تُڪِّبْ سِيَارࣹ:‏ مࣵگَّلُ بࣺسُبْ مُݖّ بَ، مࣵگَّلُ نگٗوبْ تࣷݒّ ݖِ، جُرٗومْ فُڪِّ فَنْ گَنَّاوْ لࣷولُ؛ اَڪْ مࣵگَّلُ بࣺسِ مبَارْ يِ، دِ ݧࣹينْتِ وࣹيرْ گَنَّاوْ مࣵگَّلُ نگٗوبْ. </div><div class=\"pi\"><span class=\"bd\">مࣵگَّلُگْ اَيِ بࣺسْ:‏</span> سࣹيتَلْ ݖِ <span class=\"bd\">(مࣵگَّلُگْ اَيِ بࣺسِ) نگٗوبْ م-</span>. </div><div class=\"pi\"><span class=\"bd\">مࣵگَّلُ بࣺسُ فَرْمࣵنگُ:‏ </span> ڪُيْ فَرْمࣵنگُ، جࣹيخَلْ نگَ بࣺݒّ لِگّࣺييُ تࣷولْ. جَمࣷنࣷيْ لࣷلِّ لَݧُ دَانْ اَمَلْ مࣵگَّلْ گِي ݖَ رࣺيوُمْ إِسْرَاءِيلْ، مُ دࣴݒّࣷوڪْ دِگُّ سࣵتُّمْبَرْ. مࣷو يࣹمࣷوڪْ فَ ندَجَلࣹمْ مࣹݧّࣹيفْ مَ جࣹيخࣹ، گَنَّاوْ بُ ݧُ وِتّࣹي اࣷلِوْ جَاڪْ رࣹسࣹݧْ جَ. ݖِ وࣵلُّ دِينࣹ، اَتْ مَا نگَ دَانْ تࣵمْبَلࣹي ݖِ وࣹيرُ نِسَانْ، دِ مࣵرسّ جࣵݒّ اَوْرِلْ، يࣹمࣷوڪْ وࣹيرْ، وَ بࣵنِّ إِسْرَاءِيلْ گࣺنّࣹ مِسْرَ. وَايࣹ ݖِ وࣵلُّ ݖَادَ، اَتْ مَا نگَ دَانْ جࣹيخࣹ ݖِ دِگُّ وࣹيرُ سࣵتُّمْبَرْ، مُ دࣴݒّࣷوڪْ نجࣹيخْتࣹلْ لِگّࣺييُ تࣷولْ يَ ݖَ رࣺيوِ ݒࣹنڪُ يࣷويُ. سࣹيتَلْ ݖِ <span class=\"bk\">مُݖّ گَ</span> 23‏.16 اَڪْ 34‏.22. </div><div class=\"pi\"><span class=\"bd\">مࣵگَّلُ بࣺسُ لِيتْ ي-:‏</span> لِيتْ گِ بࣺجّࣺنُ ڪُويْ لَ دَانْ دࣷونْ، ݧُ دِ ڪࣷ وَلْ وَلْ مُ خُمبّ نگِرْ يࣺينࣹ اَتْ مُ بࣹيسْ. سࣹيتَلْ ݖِ <span class=\"bk\">سَرْخَلْڪَتْ يِ</span> 23‏.23‏-25. </div><div class=\"pi\"><span class=\"bd\">(مࣵگَّلُ بࣺسِ) مبَارْ ي-:‏</span> مࣵگَّلْ لَ گُ بࣵنِّ إِسْرَاءِيلْ دَانْ اَمَلْ، دِيرُ جُرٗومْ ݧࣹتِّ فَنْ يُ ݧُيْ دَلࣹ مبَارْ يُ ݧُ دࣹفَرࣹ ݖَرِ گَرَبْ. ݧُ دِ ڪࣷ اَمَلْ گَنَّاوْ بُ ݧُ وِتّࣹي رࣹسࣹݧْ اَڪْ اࣷلِوْ اَڪْ يࣹنࣹينِ مࣹݧّࣹيفْ. سُ ڪࣷ دࣹفࣹي سࣹينِ سࣴتْ خَمْ نࣹ ݖِيْ مبَارْ لَ يࣵلَّ دࣴڪَّلࣷونْ بࣵنِّ إِسْرَاءِيلْ، بَ مُ لࣹينْ گࣺنّࣹي رࣺيوُمْ مِسْرَ. سࣹيتَلْ ݖِ <span class=\"bk\">سَرْخَلْڪَتْ يِ</span> 23‏.33‏-43. </div><div class=\"pi\"><span class=\"bd\">(مࣵگَّلُگْ) اَيُ بࣺسُ مبُرُ مُ اَمُلْ لَوِيرْ ب-:‏</span> مࣷو تࣷݒّ ݖَ بࣺسُبْ مُݖّ بَ، دِ مࣵگَّلُگْ اَيُ بࣺسْ. ݖَ لَ بࣵنِّ إِسْرَاءِيلْ دَانْ لࣹڪّࣹ مبُرُ مُ اَمُلْ لَوِيرْ، دِ ڪࣷ فࣵتّلِڪࣷو فِتْنَ جَ سࣹينِ مَامْ گࣺنّࣹ رࣺيوُمْ مِسْرَ؛ تَلُݧُ وࣷونَ نࣺگْ سَخْ، بَ مبُرُ مَ فُنڪِ. مبُرُ مُ اَمُلْ لَوِيرْ دِ مِسَالْ اِتَمْ نِ سࣹينْ خࣷلْ وَرَ سࣹلّࣹ ݧࣹيلْ يࣵلَّ. سࣹيتَلْ ݖِ <span class=\"bk\">سَرْخَلْڪَتْ يِ</span> 23‏.6‏-8. </div><div class=\"pi\"><span class=\"bd\">(مࣵگَّلُ) بࣺسُبْ مُݖّ ب-:‏</span> بࣺسُبْ مُݖّ بَ، وࣹيرُ يَوُتْ وَ جِيتُ لَ دَانْ يࣹمࣷولْ، مُ دࣴݒّࣷوڪْ اَوْرِلْ ݖِ وࣹيرُ تُبَابْ. بࣵنِّ إِسْرَاءِيلْ دَانْ ݖَ بَاخَنْتَلْ لَ خࣹوࣷونْ ݖَ رࣺيوُمْ مِسْرَ ݖَ جَمࣷنࣷيْ يࣷنࣹنتّ يࣵلَّ مُوسَىٰ. مࣷويْ بَ مَامْ يَ رࣹنْدࣹي اَيْ گࣵتّ، تَقَلْ دࣹرࣹتْ جَ ݖَ سࣹينِ بُنْتُ ڪࣴرْ، بَ تَخْ مَلاَڪَمْ رࣹيْڪَتْ بَ جࣺگِّ سࣹينِ ڪࣴرْ. نࣷونُ لَ لࣹينْ يࣵلَّ مُسَلࣹ ݖَ مُسِبَ، مَ مُ وࣵݖّࣹ ݖَ مِسْرَ، گࣷرࣹيلْ لࣹينْ، گࣺنّࣹ لࣹينْ ݖَ لࣷخࣷيْ فِرْعَوْنَ، بُورُ مِسْرَ، بَ گࣺنّࣹ لࣹينْ رࣺيوْ مَ. </div><div class=\"pi\"><span class=\"bd\">(مࣵگَّلُگْ اَيِ بࣺسِ) نگٗوبْ م-:‏</span> ݖَ ݧࣹتّࣹيلُ وࣹيرُ يَوُتْ لَݧُ ڪࣷ دَانْ اَمَلْ. گَنَّاوْ بُ بࣺسُبْ مُݖّ بَ وࣹيسࣷو لُ مَتْ جُرٗومْ ݧَارِ اَيِ بࣺسْ، ݖَ لَݧُ ڪࣷ دَانْ اَمَلْ. ݖَ لَݧُ دَانْ سَنْتࣹ يࣵلَّ ݖَ سࣹينْ نَاتَانگࣹيْ نگٗوبُمْ بࣹلࣹ. ݒࣵنْتَڪࣷتْ مࣷويْ تُرْ وِ ݧُ ڪࣷ مُجّ تُدّࣹ. دࣹيسْ نَ ڪࣷ وࣷويࣹ اِتَمْ مࣵگَّلُگْ اَيِ بࣺسْ. سࣹيتَلْ ݖِ <span class=\"bk\">سَرْخَلْڪَتْ يِ</span> 23‏.15‏-22. </div><div class=\"pi\"><span class=\"bd\">بࣺسُبْ نجࣷتْلاَيْ ب-:‏</span> اَمࣷونْ نَ ݖَ فُڪّࣹيلُ فَنُ جُرٗومْ ݧَارࣹيلُ وࣹيرْ وَ. ݖَ بࣺسْ بࣷوبَ لَ سَرْخَلْڪَتْ بُ مَگْ بَ يٗبُّ دࣹرࣹتُ مَلَ فَ ڪَنَمْ يࣵلَّ، نگِرْ مُ بَالْ يَوُتْ يَ سࣹينِ بࣵڪَّارْ. بࣺسْ بُ سࣹلَّ سࣹلّ لَ وࣷونْ، ݖَ لَݧُ دَانْ يࣹنْدࣷو وࣷورْ. سࣹيتَلْ ݖِ <span class=\"bk\">سَرْخَلْڪَتْ يِ</span> 16 اَڪْ 23‏.26‏-32. </div>",
    "G-81": "<div><span class=\"k\">خَيْمَبْ ندَجࣹ م-:‏</span> بَ بࣵنِّ إِسْرَاءِيلْ نࣹڪّࣹي ݖَ مࣵنْدِݝْ مَ، مࣷو دࣷونْ سࣹينْ جَامࣷوڪَايْ بُ ݧُ مَنَ وࣺڪِّ، يٗبُّ. فَ لَ يࣵلَّ دَانْ تَسࣹيڪْ مُوسَىٰ، تࣹ فَ لَ يࣵلَّ تَامُ وࣷونَ مِسَالࣹ تࣹيوَايَمْ ݖِ دِگّ ݧࣷݧَمْ ݧِ مُ گࣷرࣹيلْ. </div>",
    "G-43": "<div><span class=\"k\">لࣹوࣹينْ ب-:‏</span> لࣹوِ ڪࣹنّ لَ وࣷونْ ݖَ ݧَ سࣷسْ بࣵنِّ إِسْرَاءِيلْ، دِ فُڪِّ دࣷومِ يَعْقُوبَ يَاڪْ ݧَارْ. لࣹوِ مࣷويْ مَامُ مُوسَىٰ اَڪْ هَـٰرُونَ. هَـٰرُونَ لَ يࣵلَّ تࣵنّ مُيْ سَرْخَلْڪَتْ بُ مَگْ بَ. ݧࣹنّ ݖِ ݧِ سࣷقِڪࣷو ݖِ مࣷومْ ݧࣷو دَانْ دࣷنَّنْتࣹ لِگّࣺييُ ݖَرْخَلْ بِ. ݧَ ݖَ دࣹسْ ݧࣷو لࣹينْ دَانْ جࣵݒّلࣹ ݖَ لِگّࣺييُ ڪࣴرْ يࣵلَّ گَ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-030.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;31&nbsp;&nbsp;</a></span>
  <span class="button"><a href='05-DEU-032.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="ms"><div id="ms1">مُوسَىٰ تࣵگّࣷو نَ </div></div>
<div class="mr"><div id="mr1">(سَارْ 31—34) </div></div><a id="v1"></a>
<div class="m">
<div class="c-drop">31</div> <span class="v">&#x200f;1</span><span class="vsp">&nbsp;</span>گَنَّاوْ لࣷولُ مُوسَىٰ دࣹلُّ نَ اࣵدُّ ڪࣵدُّ يِي، وَخْ اَڪْ <span class="footnote selectable" id="G-13">بࣵنِّ إِسْرَاءِيلْ</span> گࣺݒّ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مُ نࣹ لࣹينْ:‏ «مَا نگِ ݖِ سَمَ تࣺيمࣺيرِ اَتْ اَڪْ ݧَارْ فُڪّ، تࣹيْ؞ مَنَتُمَا جِيتࣹ، تࣹ اِتْ <span class="footnote selectable" id="G-3">اَجِ سَخْ</span> جِ مࣷو مَ وَخْ نࣹ مَ:‏ ‹دࣷو جࣵلّ دࣹخُ يُرْدَنْ گِي؞› <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>سࣹينْ يࣵلَّ اَجِ سَخْ جِ ݖِ بࣷݒَّمْ مࣷو لࣹينْ دِ جِيتࣹ جࣵلّ؞ مࣷويْ فࣵڪَّسْ خࣹيتْ يࣷويُ فِ سࣹينْ ڪَنَمْ، نگࣹينْ نَنگُ سࣹينُمْ رࣺيوْ؞ يࣷسُوࣹ مࣷو لࣹينْ دِ جِيتࣹ جࣵلّ، نَ ڪࣷ اَجِ سَخْ جِ وَخࣹ وࣷونْ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>اَجِ سَخْ جِ مࣷو لࣹينْ دِ دࣹفْ نَ مُ دࣹفࣷونْ سِوࣷنْ اَڪْ اࣷگْ، بُورِ اَمࣷرࣹينْ ݧَ، اَڪْ سࣹينُمْ رࣺيوْ، فࣵڪَّسْ لࣹينْ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>اَجِ سَخْ جࣹي لࣹينْ دِ جࣷخࣹ فِ سࣹينْ ڪَنَمْ، نگࣹينْ دࣹفْ لࣹينْ مبࣷولࣹمْ لِ مَ لࣹينْ سَنْتࣷونْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>دࣴگࣴرْلُلࣹينْ نَگْ تࣹ اَمْ فِتْ؞ بُلࣹينْ تِيتْ، بُلࣹينْ يࣷخْ-يࣷخِ ندَخْ ݧࣷومْ، نگِرْ سࣹينْ يࣵلَّ اَجِ سَخْ جِ مࣷويْ اࣵندّ اَڪْ يࣹينْ؞ دُ لࣹينْ بَ، دُ لࣹينْ وَݖّ مُڪّ؞» <span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>بَ لࣷولُ اَمࣹي مُوسَىٰ وࣷولُ يࣷسُوࣹ، وَخْ اَڪْ مࣷومْ، إِسْرَاءِيلْ گࣺݒّ تࣹگْ ݖِ سࣹينْ بࣴتْ؞ مُ نࣹ ڪࣷ:‏ «دࣴگࣴرْلُلْ تࣹ اَمْ فِتْ، ندَخْ يَوْ يَايْ اࣵندّ اَڪْ مبࣷولࣷو مِي ݖَ رࣺيوْ مَ اَجِ سَخْ جِ گِݧَلࣷونْ سࣹينِ مَامْ، نࣹ ݧࣷومْ لَ ڪࣷيْ جࣷخْ؞ يَوْ اِتْ يَا لࣹينْ ڪࣷيْ سࣺدّࣹ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>اَجِ سَخْ جِ نَگْ مࣷويْ دࣷخْ، جِيتُ لَ؞ مࣷومْ مࣷويْ نࣹڪّ اَڪْ يَوْ؞ دُ لَ بَ، دُ لَ وَݖّ مُڪّ؞ بُلْ تِيتْ، بُلْ يࣷقِ؞» <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>مُوسَىٰ مࣷو بِندّ ڪࣵدُّگْ يࣷونْ وِي، دࣺنڪّ ڪࣷ دࣷومِ لࣹوِ يُ گٗورْ، <span class="footnote selectable" id="G-62">سَرْخَلْڪَتْ</span> يَيْ گࣵدُّ <span class="footnote selectable" id="G-30">گَالُ ڪٗلّࣴرࣹيْ اَجِ سَخْ</span> جِ، ݧࣷوڪْ مَگِ إِسْرَاءِيلْ ݧࣺݒّ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>مُوسَىٰ سَنتّ لࣹينْ، نࣹ لࣹينْ:‏ «نجࣹيخِتَلْ جُرٗومْ ݧَارࣹيلُ اَتْ مُ نࣹڪّ، اࣵݒّࣷوڪْ اَتُمْ نجࣺگَّلُگْ بࣷرْ، ݖِ دِيرُ <span class="footnote selectable" id="G-45">مࣵگَّلُ مبَارْ</span> يِ، <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>بُ إِسْرَاءِيلْ گࣺݒّ تࣹيوْسࣹي فَ سࣹينْ ڪَنَمْ يࣵلَّ اَجِ سَخْ جِ، فَ بࣺرَبْ بَ مُيْ تَامُجِ، نَنگࣹينْ جࣵنگّ ڪࣵدُّيْ يࣷونْ وِي فِ ڪَنَمْ إِسْرَاءِيلْ گࣺݒّ، ݧُيْ دࣺگّ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>دَنگࣹينْ دِ دَجَلࣹ مبࣷولࣷو مِ، گٗورْ ݧِ اَڪْ جِگࣺينْ ݧِ اَڪْ تُوتْ-تࣵنڪّ يِ، بَ ݖِ دࣷخَنْدࣺيمْ بُ نࣹڪّ ݖِ سࣹينْ بِيرْ دࣴڪّ، ندَخْ ݧُ دࣺگْلُ، بَ تࣵگَّتُ ݖِ رَگَلْ سࣹينْ يࣵلَّ اَجِ سَخْ جِ، دِ سࣵمّࣷو جࣴفࣹ مبࣷولࣹمْ ڪࣵدُّيْ يࣷونْ وِي؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>سُ ڪࣷ دࣹفࣹي سࣹينْ دࣷومْ يِ خَمُلْ دِنَݧُ ݖِ دࣺگّ، بَ تࣵگَّتُ ݖِ رَگَلْ سࣹينْ يࣵلَّ اَجِ سَخْ جِ، مبࣷولࣹمْ فَنْ يَ نگࣹينْ دِ دُندّ ݖَ رࣺيوْ، مَ نگࣹينْ جࣵلّ دࣹخُ يُرْدَنْ، جࣴمْ فَ، نگِرْ نَنگُجِ ڪࣷ؞» <span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>بَ لࣷولُ وࣺيࣹي اَجِ سَخْ جِ نࣹ مُوسَىٰ:‏ «مَ نࣹ، سَ بࣺسُبْ دࣹي نگِ جࣹگࣹسِ؞ وࣷولْ يࣷسُوࣹ، تࣹ نگࣹينْ تࣹيوْسِ فِ <span class="footnote selectable" id="G-81">خَيْمَبْ ندَجࣹ</span> مِ، مَ يࣹبْ ڪࣷ؞» مُوسَىٰ دࣹمْ، اࣵندّ اَڪْ يࣷسُوࣹ، ݧُ تࣹيوِ فَ خَيْمَبْ ندَجࣹ مَ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>اَجِ سَخْ جِ نَگْ فࣹيݧْ ݖَ خَيْمَ بَ، ݖِ بِيرْ تَخَارُ نِيرْ، تَخَارُ نِيرْ وَ تَخَوْ فَ بُنتّ خَيْمَ بَ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>اَجِ سَخْ جِ نࣹ مُوسَىٰ:‏ «يَا نگِ نِي دِ تࣴدِّ فَ سَيْ مَامْ؞ مبࣷولࣷو مِي نَگْ دِنَݧُ تࣵمْبَلِ دِ گࣵنݖّتُيْ تࣷݒّ يࣹنࣹينْ يࣵلَّيْ دࣷخَنْدࣺيمْ يُ وَا رࣺيوْ، مَ ݧُ جࣴمْ ݖَ سࣹينْ بِيرْ؞ دِنَݧُ مَ وَݖّ، فࣹݖِّ سَمَ ڪٗلّࣴرࣹ گِ مَ فَسࣷونْ اَڪْ ݧࣷومْ، <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>تࣹ سَمَمْ سࣵنجّ دِنَ تࣵڪّ ݖِ سࣹينْ ڪَوْ بࣺسُبْ ڪࣹرࣷوگْ؞ مَا لࣹينْ دِ وَݖّ، لࣵقْ لࣹينْ سَمَ ڪَنَمْ، تࣹ ڪࣷنْ دࣹيسْ نَ لࣹينْ لࣹڪّ؞ مُسِبَ يُ بَرࣹ اَڪِ نجࣵقَرࣹ دِنَ لࣹينْ دِڪَّلْ؞ بࣺسُبْ ڪࣹرࣷوگْ ݧࣷو نَانْ:‏ ‹خَنَا سُنُ يࣵلاَّ نࣹڪُّلْ ݖِ سُنُ بِيرْ ڪَيْ، بَ تَخْ مُسِبَ يِي دِڪَّلْ نُ!‏› <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>مَنْ نَگْ مَا لࣹينْ دِ لࣵقَ لࣵقْ سَمَ ڪَنَمْ، بࣺسُبْ ڪࣹرࣷوگْ ندَخْ مبࣷولࣹمْ مبࣷنْ گِ ݧُ دࣹفْ، ندَخْ ݧࣷو وَلْبَتِڪُ ݖِ يࣹنࣹينْ يࣵلَّ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>لࣺيگِ نَگْ بِندّلࣹينْ وࣷيْ وِي مَ لࣹينْ دِ دࣺگْتَلْ، تࣹ يَوْ مُوسَىٰ نگَ جࣵنگَلْ ڪࣷ بࣵنِّ إِسْرَاءِيلْ؞ وࣷيْلࣷو لࣹينْ ڪࣷ، ندَخْ وࣷيْ وِي دِ سَمَ سࣹيدࣹ اَڪْ بࣵنِّ إِسْرَاءِيلْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>مَا لࣹينْ دِ يٗبُّ دࣺيْ ݖَ رࣺيوْ مَ مَ گِݧَلࣷونْ سࣹينِ مَامْ، فَ مࣹيوْ مَاڪْ لࣹمْ جَ تُورࣷو، ݧُ لࣹڪّ بَ رࣹگّ، يَفْلُ، دَلْدِ وَلْبَتِڪُ ݖِ يࣹنࣹينْ يࣵلَّ، دِ لࣹينْ جَامُ، خَرَبْ مَ، فࣹݖِّ سَمَ ڪٗلّࣴرࣹيڪْ ݧࣷومْ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>سُ ڪࣷ دࣹفࣹي بُ لࣹينْ مُسِبَ يُ بَرࣹ دِڪَّلࣹي اَڪِ نجࣵقَرࣹ، وࣷيْ وِي مࣷويْ بِرَلْ ڪࣵدُّگْ سࣹيدࣹ فِ سࣹينْ ڪَنَمْ، ندَخْ سُ بࣷوبَا خࣹلْ دُ ڪࣷ فَايࣹ، بَ مُ رࣺيرْ سࣹينُ اَسْڪَنْ؞ ندَخْ ڪَتْ خَمْ نَا سࣹينْ مࣺبࣺتْ مِ ݧُيْ رَبَتْ، تࣹ يٗبّࣷوگُمَ لࣹينْ سَخْ ݖَ رࣺيوْ مَ مَ لࣹينْ گِݧَلࣷونْ؞» <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>بَ لࣷولُ اَمࣹي مُوسَىٰ بِندّ وࣷيْ وࣷووُ بࣺسُبْ ڪࣹرࣷوگْ، دَلْدِ ڪࣷيْ جࣵنگَلْ بࣵنِّ إِسْرَاءِيلْ؞ <span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>اَجِ سَخْ جِ نَگْ يࣹبْ يࣷسُوࣹ دࣷومُ نُونْ نࣹ ڪࣷ:‏ «دࣴگࣴرْلُلْ تࣹ اَمْ فِتْ، ندَخْ يَوْ يَايْ يٗبُّ بࣵنِّ إِسْرَاءِيلْ ݖَ رࣺيوْ مَ مَ گِݧࣷونْ، تࣹ مَنْ ݖِ سَمَ بࣷݒّ مَايْ نࣹڪّ اَڪْ يَوْ؞» <span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>بَ مُوسَىٰ بِنْدࣹي ڪࣵدُّيْ يࣷونْ وࣷووُ ݖِبْ تࣺيرࣹ بَ مُ مَتْ، <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>دَفَ يࣹبْ <span class="footnote selectable" id="G-43">لࣹوࣹينْ</span> ݧِيْ گࣵدُّ <span class="footnote selectable" id="G-30">گَالْ گِ اࣵلُّوَيْ ڪٗلّࣴرࣹيْ اَجِ سَخْ جِ دࣹنݖࣹ</span>، نࣹ لࣹينْ:‏ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>«جࣴلْ-لࣹينْ تࣺيرࣹبْ يࣷونْ وِي، نگࣹينْ تࣹگْ ڪࣷ ݖِ سࣹينْ وࣹتُ گَالُ ڪٗلّࣴرࣹيْ يࣵلَّ اَجِ سَخْ جِ، مُ دࣷونْ فَ اَبْ سࣹيدࣹ، نگِرْ اࣵتّࣹ لࣹينْ؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>ندَخْ مَا خَمْ سࣹينْ جِڪّࣷيْ فِݒُّ، اَڪْ سࣹينُگْ دࣴگࣴرْ بࣷݒّ؞ سࣹيتْلࣹينْ، ندࣹگَمْ بِ مَيْ دُنْدَگُمْ تࣹيْ ݖِ سࣹينْ بِيرْ نگࣹينْ دِ فِݒُّ ݖِ ڪَوْ اَجِ سَخْ جِ، اَسْتَمَاڪْ گَنَّاوْ بُ مَ دࣹييࣹي؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>وࣷولْ-لࣹينْ مَ سࣹينْ مَگِ گِيرْ يࣺݒّ، اَڪْ سࣹينِ ڪࣵنگَمْ، مَ وَخْ ڪࣵدُّ يِي، ݧُيْ دࣺگّ، بَ مَ سࣹيدࣹلࣷو اَسَمَانْ اَڪْ سُوفْ، ݖِ سࣹينْ ڪَوْ، ݧࣷومْ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>خَمْ نَا نࣹ گَنَّاوْ بُ مَ دࣹييࣹي، دِنگࣹينْ دࣹفَ دࣹفْ اَگْ يࣵقُتࣹ، دِنگࣹينْ تࣹگِّ يࣷونْ وِ مَ لࣹينْ جَارْلࣷو وࣷونْ، تࣹ مُسِبَا لࣹينْ دِ مُجّ دِڪَّلْ، ندَخْ يࣹينَيْ دࣹفْ جࣴفْ جُ بࣷنْ جُ اَجِ سَخْ جِ ݧَاوْلُ، بَ مࣹرْلࣷو ڪࣷ ندَخْ سࣹينِ جࣴفْ؞» <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>بَ مُ ڪࣷ دࣹفࣹي مُوسَىٰ جࣵنگّ ڪࣵدُّيْ وࣷيْ وِي بَ مُ مَتْ، ندَجࣹمْ إِسْرَاءِيلْ مَ مࣺݒّ دِ دࣺگّ؞ <span id="bookmarks30"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
