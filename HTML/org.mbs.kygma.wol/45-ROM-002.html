<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>رࣷومْ 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-5": "<div><span class=\"k\">اَلْمَسِ:‏</span> بَاتُ اࣹبْرࣴ لَ، دِ تࣹڪِّ «ڪِ ݧُ فَلْ». بُ يَوُتْ يِ مَسَانَ فَلْ نِتْ، دَݧُيْ سࣷتِّ دِوْ ݖِ بࣷݒَّمْ، مُيْ يࣷنࣹنتّ، دِ سَرْخَلْڪَتْ مبَا بُورْ. اَلْمَسِ نَگْ، مࣷويْ ڪِ يࣵلَّ سࣷلْ نࣷووَمْ، نگِرْ فِرْندࣹيلْ نࣹ مࣷويْ يࣷنࣹنتّ، بِ نُيْ جࣷتّلِ خِبَارُ جࣵمّ بُ يࣵلَّ؛ دِ سَرْخَلْڪَتْ، بِ نُ اُبِّلْ بُنتّ فَ يࣵلَّ؛ تࣹ دِ بُورْ، بِ يِلِفْ لࣺݒّ اَڪْ ݧࣺݒّ. </div>"
};

initFootnotes(glossary);

});

// Chapters
var chapters = [ { start: 1, end: 16 }];
var hasIntro = false;
var baseRef  = "45-ROM-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='44-ACT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='45-ROM-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;رࣷومْ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='45-ROM-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='46-1CO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يࣵلَّ مࣷويْ اࣵتّࣹ </div></div><a id="v1"></a>
<div class="m">
<div class="c-drop">2</div> <span class="v">&#x200f;1</span><span class="vsp">&nbsp;</span>يَوْ نِتْ ڪِيْ سِڪّࣹ نَگْ، اَمࣷو اَوْ لَيْ، ندَخْ بࣷو سِڪّࣹي ڪࣹنࣹينْ، سَ بࣷݒّ نگَ سِڪّ، ندࣹ يَوْ مِيْ سِڪّࣹ، جࣷوجُ جࣴفِنْ نگَيْ جࣴفࣹ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>وَايࣹ وٗورْ نَنُ نࣹ اࣵتّࣹبْ يࣵلَّ بِ مُيْ اَݧَلࣹ ݧِيْ جࣴفࣹ جࣷوجُ جࣴفِنْ، دࣴگّ لَيْ دࣴݒّࣷولْ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>يَوْ نِتْ ڪِيْ سِڪّ ݧِيْ جࣴفࣹ يࣷويِي، تࣹ دِ ڪࣷ دࣹفْ، ندَخْ دࣹفࣹ نگَ نࣹ يَوْ ݖِ سَ بࣷݒّ دِنگَ رࣴݖّ اࣵتّࣹبْ يࣵلَّ؟ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>اَمْ دَنگَيْ سࣷفࣹنْتَلْ مبَاخُ يࣵلَّ گُ رࣺيْ، اَڪُگْ جࣺلَّلࣹيمْ، اَڪُگْ مُݧَمْ، ندَخْ ݧࣵڪَّ خَمْ نࣹ لِ يࣵلَّ نَمّ ݖِ بَاخࣹ لَ، مࣷو دِ نگَ تُوبْ؟ <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>وَايࣹ سَگْ دࣴگࣴرْ بࣷݒّ، اَڪْ سَ خࣷلْ بُ تُوبَدِ، ݖِ نگَيْ جٗورࣹ سࣵنجُمْ يࣵلَّ ݖِ سَ ڪَوْ بࣷݒّ، ڪࣹرࣷوگْ بࣺسُبْ سࣵنجّ مَ، فَ اࣵتّࣹبْ يࣵلَّ بُ جُبْ دِ فࣹيݧࣹ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>ݖَ لَيْ فࣹيْ ڪُ نࣹڪّ اَيْ جࣴفَمْ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>ݧِ سَخࣷو دِ جࣺيمَ دࣹفْ جࣴفْ جُ بَاخْ، نگِرْ دِ ڪࣷ سࣵڪّࣷو ندَمْ، اَڪْ تࣹرَانگَ، اَڪْ تࣹخࣹ گُ سَخْ، ݧࣷوݧُ، تࣹخࣹ گُ سَخْ دࣵڪّ مࣷويْ دࣷونْ سࣹينُبْ اَݧْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>وَايࣹ ݧِ فࣺتّࣹيرَلْ ݖِ سࣹينْ سࣵڪُّتࣹيفِ بࣷݒّ، نَنگُوُݧࣷو تࣷݒّ لِيْ دࣴگّ، خَنَا اَگْ نجُبَدِ نَگْ، ݧࣷوݧُ، اَمْ سࣵنجّ اَڪْ مࣹرْ مُ نࣹ جِݒّࣺتْ لَݧُيْ يࣷولࣷو؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>نجࣵقَرࣹ اَڪْ مُسِبَ دَالْ، مࣷويْ دَلْ ݖِ ڪَوْ ڪࣺݒّ ڪُيْ دࣹفْ لُ بࣷنْ، تࣹ يَوُتْ بِ جِيتُ ݖِ، وَايࣹ ڪِ دُلْ يَوُتْ اِتْ تࣷݒّ ݖِ؛ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>دَرَجَ، اَڪْ تࣹرَانگَ، اَڪْ جࣵمّ نَگْ مࣷو ݧࣹيلْ ڪࣺݒّ ڪُيْ دࣹفْ لُ بَاخْ، تࣹ يَوُتْ بِ جِيتُ ݖِ، وَايࣹ ڪِ دُلْ يَوُتْ اِتْ تࣷݒّ ݖِ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>ندَخْ ڪَتْ خࣹجّ اَڪْ سࣹينْ اَمُلْ فَ يࣵلَّ؞ <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>مبࣷولࣹمْ ݧِ بࣵڪَّارْ نَگْ تࣹ فࣹڪُّ لࣹينْ ݖِ يࣷونُ مُوسَىٰ، يࣷونُ مُوسَىٰ تࣷݒُّ لࣹينْ، وَايࣹ دُ لࣹينْ تࣹرࣹي سࣵنڪُ؞ مبࣷولࣹمْ ݧِ بࣵڪَّارْ اِتْ، تࣹ مُ فࣹڪّ لࣹينْ ݖِ يࣷونُ مُوسَىٰ، ݖِ يࣷونُ مُوسَىٰ لࣹيسْ لࣹينْ دِ دَانࣹ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>ندَخْ ڪَتْ دُ دࣺگْلُڪَتِ يࣷونُ مُوسَىٰ لࣹيسْ دِ جࣷخࣹي اࣵتّࣹبْ ݧُ جُبْ فَ ڪَنَمْ يࣵلَّ، وَايࣹ جࣴفْڪَتِ يࣷونُ مُوسَىٰ لࣹيسْ دِ جࣷخࣹ نِتْ اࣵتّࣹبْ ڪُ جُبْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>جَامْبُرْ ݧِ دُلْ يَوُتْ، تࣹ اَمُݧُ يࣷونُ مُوسَىٰ، ندࣹگَمْ تࣹيوُ لࣹينَ تࣷݒّ بِنْدُبْ جُدُّ، بَيْ جࣴفࣹ لِ يࣷونُ مُوسَىٰ لاَجْ، دَفَ فࣹڪّ ݧࣷومْ ݖِ سࣹينْ بࣷݒّ، ݧُيْ سࣹينْ يࣷونُ بࣷݒّ، دࣷونْتࣹ اَمُݧُ يࣷونُ مُوسَىٰ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>نࣷونُ لَݧُ وࣺرَلࣹ نࣹ جࣴفْ جِ يࣷونُ مُوسَىٰ سَنْتَانࣹ مࣷو بِنْدࣹ ݖِ سࣹينُبْ خࣷلْ، بَ سࣹينْ يࣺگْ-يࣺگُ خࣷلْ سࣹيدࣹ لࣷولُ؞ لِ ڪࣷيْ فِرْندࣹيلْ اِتْ دِ سࣹينْ خࣹلْ مِيْ دࣹفْ لࣹيگْ-لࣹيگْ مُ سِڪّ لࣹينْ، لࣹيگْ-لࣹيگْ مُ دࣴگَّلْ لࣹينْ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>تࣹ نࣷونُ لَيْ دࣹمࣹ ڪࣹرَ بࣺسْ بَ يࣵلَّ دِ اࣵتّࣹ مبِرِ ڪُمْݒَ يُ نِتْ ݧِ، ݖِ سَيْتُبْ عِيسَىٰ <span class="footnote selectable" id="G-5">اَلْمَسِ</span>، نِ ڪࣷ سَمَ خِبَارُ جࣵمّ بِ اِنْدࣹي؞ <span id="bookmarks16"></span></div>

<div class="s"><div id="s2">يࣷونُ مُوسَىٰ نَ جَرِݧْ ڪِ ڪࣷ تࣷݒّ </div></div><span id="bookmarks16"></span><a id="v17"></a>
<div class="p"><span class="v">&#x200f;17</span><span class="vsp">&nbsp;</span>مَ دِڪّ نَگْ ݖِ يَوْ مِيْ وُيࣷو تُرُ يَوُتْ، تࣹ يَاڪَارْ يࣷونُ مُوسَىٰ، بࣷولࣹ ݖِ دِ سَگࣷو يࣵلَّ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>يَا خَمْ ݖࣷوبَرࣹيْ يࣵلَّ، تࣹ يَا جࣵنگࣹ ݖِ يࣷونُ مُوسَىٰ، بَ خَمْ لِ اَمْ سࣷلࣷ دࣴگّ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>يَوْ مِ مُ وٗورْ نࣹ يَا دِ وࣷمَّتْڪَتُبْ گُمْبَ يِ، تࣹ دِ لࣹيرُ ݧِ ݖِ لࣴنْدࣴمْ گِ، <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>يَا دِ جࣵنگّلࣹڪَتُبْ نَاتَخُونَ يِ، دِ سࣴرِݧُبْ تُوتْ-تࣵنڪّ يِ، گَنَّاوْ يَا جَگࣷو ݖِ يࣷونُ مُوسَىٰ، مبࣷولࣹمْ لُيْ جࣴمُّ خَمْ-خَمْ، اَڪْ لࣺݒّ لُيْ دࣴگّ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>ڪࣷنْ يَوْ مِيْ جࣵنگّلࣹ، دࣷو جࣵنگَلْ سَ بࣷݒّ؟ يَوْ مِيْ وَارࣹ، دِ آيࣹ سࣵݖّ، مبَا دࣷو سࣵݖّ؟ يَوْ مِيْ آيࣹ نجَالࣷو، مبَا دࣷو جَالࣷو؟ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>يَوْ مِ بَݧْ بࣷڪَّالࣹ، مبَا دࣷو سࣴخࣴتࣷو جَامࣷوڪَايِ بࣷڪَّالࣹڪَتْ يِ؟ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>يَا نگِ سَگࣷو يࣷونُ مُوسَىٰ تࣹ دِ ڪࣷ مࣷيْ بَيْ تࣹدَّدِلْ يࣵلَّ!‏ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>يࣹينْ دࣹ يࣹينَ تَخْ ݧُيْ ݧࣵڪّࣹ تࣹگِّنْ تُرُ يࣵلَّ ݖِ بِيرْ خࣹيتِ جَامْبُرْ يِ دُلْ يَوُتْ، تࣹ نࣷونُ لَ ڪࣷ مبِندّ مِ اِنْدࣹي؞ <span id="bookmarks24"></span></div>

<div class="s"><div id="s3">خَرَفْ نَ جَرِݧْ بࣷرࣷومْ </div></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>آدَيْ خَرَفْ نَگْ اَمَلْ نَ لَ نجَرِݧْ، ندࣹگَمْ سࣵمّ نگَ يࣷونْ وِ ڪࣷ دِگْلࣹ؞ وَايࣹ سࣷو دࣹي مࣷيْڪَتُبْ يࣷونْ وِ، سَگْ خَرَفْ، ݧࣵڪَّ خَرَفْ لَيْ دࣷونْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>ڪࣷنْ ڪَيْ ڪِ خَرَفُلْ، تࣹيْ جࣴفࣹ نجُبْ گِ يࣷونُ مُوسَىٰ سَنْتَانࣹ، ݧࣵڪَّ خَرَفَمْ، دࣹيسُ ڪࣷ ڪࣷ وَݧَّلْ اَگْ خَرَفْ؟ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>ڪِ خَرَفُلْ ݖِوْ يَرَمَمْ، تࣹ تࣹيوُ ڪࣷو سࣵمّ يࣷونُ مُوسَىٰ، مࣷو لَيْ تࣹگْ اَبْ دَانْ، يَوْ مِ بࣷولࣹ مبِنْدُمْ يࣷونُ مُوسَىٰ، اَڪْ سَگْ خَرَفْ، تࣹ تࣹيوُ لَ دِ مࣷيْڪَتُبْ يࣷونْ وِ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>اَبْ يَوُتْ، دُ ݖِ مࣹلࣷ وُيْ فࣹيݧْ لࣹيسْ ڪࣷيْ نࣹڪّࣹ، تࣹ خَرَفْ اِتْ دُ ݖِ مࣵنْدَرْگَ مُيْ فࣹيݧْ ݖِوْ يَرَمْ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>وَايࣹ اَبْ يَوُتْ دࣴگّ، ڪُمْݒَگْ بِيرْ خࣷلْ لَ ڪࣷيْ نࣹڪّࣹ، خَرَفْ اِتْ مبِرُمْ خࣷلْ لَ؛ ݖِ خࣹلْ مِ لَيْ سࣷتّࣹي، وَايࣹ دُ ݖِ مبِنْدُمْ يࣷونْ؞ نگࣴرࣴمْ لَ اِتْ دُ ݖِ نِتْ لَيْ جٗگࣹ، خَنَا يࣵلَّ؞ <span id="bookmarks29"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
