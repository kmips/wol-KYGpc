<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>سَرْخَلْڪَتْ يِ 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-15": "<div><span class=\"k\">بࣺرَبْ بُ سࣹلّ ب-:‏</span> مُيْ خَيْمَبْ جَامࣷوڪَايْ بَ، دِ نࣺيگْ يࣵلَّ بَ ݧُ مُجّࣹ تَبَخْ، لُ ݖِ نࣹڪّ ݧَارِ وࣵلّ لࣹيسْ ڪࣷ سࣺدَّلࣹ وࣷونْ. وࣵلّ وُ جࣴڪّ، وَ نگَيْ جَنࣷوڪْ رِدࣷ بَ، مࣷو دࣷونْ بࣺرَبْ بُ سࣹلّ بَ. سَرْخَلْڪَتْ يࣺݒَّ فَ سَݧࣷونَ دُگّ. نࣺيگُ بِيرْ بَ ݖَ وࣵلاَّ رِدࣷ بَ لَݧُ دࣷونْ تُدّࣹ بࣺرَبْ بُ سࣹلّ بَا سࣹلّ. سَرْخَلْڪَتْ بُ مَگْ بَ دࣷݝّ مࣷو سَݧࣷونَ دُگّ بࣹنّ يࣷونْ ݖِمْ اَتْ ݖَ بࣺرَبْ بُ سࣹلّ بَا سࣹلّ تࣹ دࣹرࣹتُ سَرَخْ لَيْ دُگَّالࣹ. تَخَوَلِنُ خَيْمَ بِ اَڪْ تَبَخِنُ ڪࣴرْ يࣵلَّ گِ اَڪْ لِ ݖِ بِيرَمْ، لࣺݒّ، سࣹلاَّيُ يࣵلَّ لَيْ مِسَالْ. </div>",
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>",
    "G-81": "<div><span class=\"k\">خَيْمَبْ ندَجࣹ م-:‏</span> بَ بࣵنِّ إِسْرَاءِيلْ نࣹڪّࣹي ݖَ مࣵنْدِݝْ مَ، مࣷو دࣷونْ سࣹينْ جَامࣷوڪَايْ بُ ݧُ مَنَ وࣺڪِّ، يٗبُّ. فَ لَ يࣵلَّ دَانْ تَسࣹيڪْ مُوسَىٰ، تࣹ فَ لَ يࣵلَّ تَامُ وࣷونَ مِسَالࣹ تࣹيوَايَمْ ݖِ دِگّ ݧࣷݧَمْ ݧِ مُ گࣷرࣹيلْ. </div>",
    "G-66": "<div><span class=\"k\">سࣹلّ:‏</span> لُ سࣹلّ، نِ ڪࣷ يࣷونُ تَوْرࣹيتْ دࣺگّࣹ، مࣷويْ لُ ݧُ بࣹرَلْ يࣵلَّ؛ مَنْ نَا دࣷونْ نِتْ، مبَا اَبْ جُمْتُڪَايْ. مبࣷولࣹمْ لُ سࣹتْ تࣹ سࣹلَّلُݧُ ڪࣷ، سُ لاَلَنْتࣹي اَڪْ لُ سࣹلّ، لُ سࣹلّ لࣷولَ دَيْ دَلْدِ تࣹقْلِڪࣷو اَڪْ سࣹلّنگَامْ. وَايࣹ دُ تࣹي لُ سࣹلّ لَ سࣹتْ، لِ فࣹيڪْ سࣷبࣹ لاَلُ ڪࣷ. لُ سࣹلّ نَگْ، بُ تَقࣹي سࣷبࣹ رࣹڪّ، سࣷبࣹوُ نَ. دَيْ دَلْدِ دࣷونْ لُ سࣹتُلْ. مࣷو تَخْ لُ سࣹلّ وَرُلْ دَجࣹيڪْ سࣷبࣹ فࣹنّ. ڪُ تَقْ سࣷبࣹ، سُ مَسَانَ لࣹڪّ لُ سࣹلّ لُ مࣹلْ نِ يࣵݒُّ جُرْ گُ ݧُ سَرْخَلْ يࣵلَّ، دࣹيسْ ڪࣷيْ دَگّࣹ ݖِ اَسْڪَنُ بࣵنِّ إِسْرَاءِيلْ، رࣹيْ ڪࣷ. ݖِ يࣷونُ تَوْرࣹيتْ، سُ ݧُ نࣹي يࣵلَّ ڪُ سࣹلّ لَ، نِ مُ بࣹرࣷو اَڪْ نِ مُ وࣺيتࣹ ݖِ سࣹلّنگَيْ جِڪّࣷومْ مࣷو تَخْ ݧُيْ وَخْ، ندَخْ يࣵلَّ مࣷو مَتَلࣹ مبࣷولࣹمْ مبَاخْ، مࣷو مُݖّ ݖِ گࣺݒّ سِڪَّانگࣹ، تࣹ لࣹنّ ݖِ سࣹلاَّيُ جِڪّࣷومْ مࣷويْ نگࣷرَمْ گُ بَرࣹ، اَڪْ ڪٗلّࣴرࣹيمْ گُ سَخْ. </div>",
    "G-61": "<div><span class=\"k\">سَرَخْ يِ:‏</span> سَرَخْ يِ ݧُيْ وَخْ فِي، يࣵلَّ لَݧُ ڪࣷيْ جَگْلࣹيلْ. بࣵنِّ إِسْرَاءِيلْ اَمࣷونْ نَݧُ خࣹيتِ سَرَخْ يُ بَرࣹ:‏ اَيْ سَرَخِ يࣺينࣹ اَڪْ اَيْ سَرَخِ سَݧُلْ-بَݧْ اَڪْ سَرَخْ سُ ݧُيْ تُورَلْ يࣵلَّ اَڪْ سَرَخُ خَالِسْ اَڪْ سَرَخُ ݒࣹݒّ. وَايࣹ لِ ݖِ اࣴݒّ اَيْ سَرَخِ تُورْ دࣹرࣹتْ لَ وࣷونْ يُ لࣹينْ يࣵلَّ تࣹگࣷونْ، نگِرْ سࣹينْ نجࣺگَّلُگْ بࣵڪَّارْ. سُ ڪࣷ دࣹفࣹي ݧُ مَنَ دࣴڪّࣹ جࣷڪّࣷوڪْ مࣷومْ، يࣵلَّ جُ سࣹلّ جِ، ندَخْ سَرَخُ دࣹرࣹتْ جَ. اَمْ نَ ݖِ اَيْ سَرَخْ، يࣵلَّ دَ ݖِيْ خَمَلْ بࣵنِّ إِسْرَاءِيلْ نࣹ ݒࣹيُگْ بࣵڪَّارْ مࣷويْ دࣹي، تࣹ دࣹيوُ جُرْ، گِ ݧُيْ سَرْخَلْ، نجࣷتْ لَ ݖِ بࣷرࣷومْ سَرَخْ بِ. بُ لࣷولُ وࣹيسࣷو، دࣹرࣹتُ سَرَخْ دِنَ فٗوتْ سࣷبࣹسْ بࣵڪَّارْ اِتَمْ، مُيْ سࣷبࣹ سُيْ تࣷݒّ نِتْ مبَا لࣹنّ ݖِ جُمْتُڪَايِ جَامࣷوڪَايْ بَ. </div><div class=\"pi\"><span class=\"bd\">سَرَخُ ݖَنتّ ݖِ بِيرْ جࣵمّ:‏</span> مࣷويْ سَرَخْ، سِ ݧُ دَانْ سَنْتࣹ يࣵلَّ جࣵمَّمْ. سَرَخْ بࣷوبُ اَگْ جُرْ لَيْ دࣷونْ گُ ݧُيْ سࣺدَّلࣹ ݧࣹتِّ ݖࣺرْ. بࣹنّ بِ، ݧُ لَڪَّلْ ڪࣷ اَجِ سَخْ جِ ݖِ سَرْخَلُڪَايْ بِ، بَ مُ جࣹيخْ. بࣹنّ بِ، سَرْخَلْڪَتْ يِ فࣺيتࣹوࣷو ڪࣷ. ݧࣹتّࣹيلْ بِ، ڪِ سَرْخࣹ مࣷو ڪࣷيْ لࣹڪّ، اَڪْ وَا ڪࣴرَمْ. </div><div class=\"pi\"><span class=\"bd\">سَرَخُ دٗومَلْ:‏</span> سࣹيتَلْ ݖِ <span class=\"bd\">سَرَخُ رࣹنْدِ-دٗومَلْ</span>. </div><div class=\"pi\"><span class=\"bd\">سَرَخُ ندࣷورْتࣹلْ مࣹݧّࣹيفْ:‏</span> مࣹݧّࣹيفْ مُ جࣴڪَّ ݧࣷرْ لَ بࣵنِّ إِسْرَاءِيلْ دَا سَرْخَلَلْ اَجِ سَخْ جِ، مُ يࣹمࣷوڪْ سࣹينْ مࣵگَّلُ نگٗوبُمْ اَتْ مُ نࣹڪّ. مُيْ لَ جࣴڪَّ ݧࣷرْ، دِ لُ گٗورْ لُ نِتْ اَڪْ جُرْ تَاوْلࣷو، لࣺݒّ لَݧُ سࣺدّࣷونْ اَجِ سَخْ جِ، مُيْ مࣷومࣹيلُ بࣷݒَّمْ. </div><div class=\"pi\"><span class=\"bd\">سَرَخُ ݒࣹݒّ م-:‏</span> ݒࣹݒَّمْ بࣹلࣹ لَ مُ ݧُيْ جَگْلࣹيلْ يࣵلَّ. لࣹنّ لِ، ݧُ جَخَسࣹ ڪࣷوڪْ ݖُورَايْ اَڪْ دِوُ اࣷلِوْ، تَالْ ڪࣷ. لِ ݖِ دࣹسْ سَرْخَلْڪَتْ بࣹي ڪࣷ مࣷومْ. سَرَخْ لَ سُ ݧُ دَانْ دࣹفَلْ اَجِ سَخْ جِ، مُيْ گَلَگْ بُ ݧُيْ نَنگࣷو نگُورَمْ، نَنگࣷو ڪࣷ مࣷومࣹيلْ گُ مَتْ سࣴڪّ گُ مُ مࣷومْ بَڪَّنُ ڪِ ڪࣷيْ جࣷخࣹ. نِتْ ڪِ دَانْ ڪࣷ يࣹيسْلࣷو نگِݧَمْ نࣹ دِنَ سࣵمّࣷنْتࣹ اَڪْ ڪٗلّࣴرࣹگْ اَجِ سَخْ جِ. </div><div class=\"pi\"><span class=\"bd\">سَرَخُ ݒࣹيُگْ تࣷوݧْ:‏</span> بُ نِتْ تࣷوݧࣹي ݖِ لࣹنّ لُ سࣹلّ لُ مُ تࣹدَّدِلْ، مُيْ جُمْتُڪَايْ بُ سࣹلّ مبَا سَرَخْ، مبَا لُ بࣷڪّ ݖِ بࣵنِّ إِسْرَاءِيلْ گِ يࣵلَّ سࣹلَّلْ، مبَا مُ سࣷفࣹنْتَلْ سࣹلّنگَيْ تُرُ يࣵلَّ؛ بُ دࣹفࣹي لࣹنّ ݖِ يࣷويُ، ݒࣹيْ گُ مَتْ سࣴڪّ وَرْ نَ ڪࣷ ݖِ گࣺݒّ تࣷوݧْ گُ نِ مࣹلْ، تࣹ وَرْ نَ ݖَا تࣹگْ دَانْ بُ تࣷلّࣷوڪْ بࣹنّ خَاجُبْ جُرٗومࣹيلْ، ݧࣹيلْ ڪَ مُ تࣷوݧْ. گَنَّاوْ لࣷولُ اِتَمْ وَرْ نَ ݖَا بࣷولࣹ سَرَخْ بُ مُيْ دࣹفَلْ يࣵلَّ، دࣷورَ اَمْ نجࣺگَّلْ. </div><div class=\"pi\"><span class=\"bd\">سَرَخُ ݒٗوتُمْ بࣵڪَّارْ:‏</span> ݖِ مِسَالْ، سَرَخْ لَ سُيْ دِنْدِ سࣷبࣹ، دِ فَرْ اَگْ تࣷوݧْ تࣹيْ مُسَلْ بࣷرࣷومْ ݖِ مبُگَلُ بࣵڪَّارْ. اَگْ جُرْ لَيْ دࣷونْ گُ نِتْ ڪِ دِ رࣹنْدِلْ يࣵلَّ، دࣹفَلْ ڪࣷ ڪࣷ سَرَخْ. بُ ݧُ تُورࣹي دࣹرࣹتْ جِ، بَڪَّنُ جُرْ گِ مࣷويْ وُوتُ بَڪَّنُ ڪِ سَرْخࣹ. سَرَخْ بࣷوبُ اِتْ دࣹيسْ ڪࣷيْ لَڪّ. </div><div class=\"pi\"><span class=\"bd\">سَرَخُ رࣹنْدِ-دٗومَلْ:‏</span> مࣷويْ تࣹڪِّ سَرَخْ سُ ڪࣹنّ دُلْ لࣹڪّ دَرَ. دَݧُ ڪࣷيْ لَڪّ مُيْ سَخَرْ، بَ جࣹيخْ، جَگْلࣹيلْ لࣺݒّ يࣵلَّ. </div><div class=\"pi\"><span class=\"bd\">سَرَخْ سُ ݧُيْ تُورَلْ اَجِ سَخْ جِ، سَرَخُ تُورُ:‏</span> سَرَخُ نَانْ لَ بُ ݧُ دَانْ دࣹفَلْ يࣵلَّ، مُيْ اࣵندّ اَڪْ سَرَخُ رࣹنْدِ-دٗومَلْ مبَا سَرَخُ ݒࣹݒّ. لِ ݖِ اࣴݒّ بِيݧْ لَ دَانْ دࣷونْ، ݧُ دِ ڪࣷ سࣷتِّ ݖَ تَاتُ سَرْخَلُڪَايْ بَ. </div><div class=\"pi\"><span class=\"bd\">سَرَخُ يࣺينࣹ:‏</span> خࣹيتُ سَرَخُ ݖَنتّ لَ ݖِ بِيرْ جࣵمّ. دَيْ نࣹيخْ بࣷرࣷومْ، مُ دࣹفْ ڪࣷ، وَايࣹ دُ وَرْتࣺيفْ. </div><div class=\"pi\"><span class=\"bd\">سَرَخْ بُ ݧُيْ يࣺڪَّتِ، جࣺبَّلْ اَجِ سَخْ جِ:‏</span> تُرُ سَرَخْ سࣷوسُ دَيْ وࣷنࣹ نࣹ دَݧُ ڪࣷ دَانْ يࣺڪَّتِ، مࣹلْ نِ ڪُ ڪࣷيْ جࣷخْ اَجِ سَخْ جِ، دࣷورْ ڪࣷو وࣵݖّࣹ. جࣷمْبُلْ اَيْ يࣷونِ يࣷونْ لَݧُ ڪࣷ دَانْ يࣺڪَّتِ، وࣵݖّࣹ. </div>",
    "G-63": "<div><span class=\"k\">سَرْخَلُڪَايْ ب-:‏</span> وَا ݒࣹنڪُ بَاخࣷو وࣷونْ نَݧࣷو يࣺڪَّتِلْ سࣹينِ يࣵلَّ، اَيْ سَرْخَلُڪَايْ ݖِ يࣹنّ بࣺرَبْ، نگِرْ نجُڪَّلࣹ ڪࣷ سࣹينِ يࣵلَّ. سَرْخَلُڪَايْ يࣷويُ، بَنْ لࣹيسْ ڪࣷ دَانْ تَبَخࣹ مبَا اَيْ خࣹيرْ، مُ تَخَوࣹ نِ وَخَنْدࣹ، تࣹ جُرْ گِ ݧُيْ دࣹفْ سَرَخْ دِ تࣹگࣹ ݖَ ڪَوْ. </div><div class=\"p\">نِتِ اَجِ سَخْ جِ ݖِ سࣹينْ وَلُّ بࣷݒّ، نَڪَ جࣹڪّ، دَانْ نَݧُ يࣺڪَّتِلْ اَجِ سَخْ جِ اَيْ سَرْخَلُڪَايْ يُ ݧُ ڪࣷيْ نجُڪَّلࣹ. بَ ڪࣴرُگْ جَامࣷوڪَايُ اَجِ سَخْ جِ تَخَوࣹي اِتَمْ، نࣷونُ لَ بࣵنِّ إِسْرَاءِيلْ اَمࣹ وࣷونْ ݧَارِ سَرْخَلُڪَايْ ݖَ بِيرْ ڪࣴرْ يࣵلَّ گَ، بࣹنّ بِ ݧُيْ لَڪّࣹ جُرْ گُ ݧُ رࣹنْدِ، بِ ݖِ دࣹسْ، ݧُ دِ ݖِ تَالْ ݖُورَايُ سَرَخْ. سَرْخَلُڪَايُ جُرْ گِ اَمُلْ وࣷونْ ڪُبࣹيرْ ݖَ ڪَوْ، وَايࣹ اَبْ ݖَاخَمْ لَ اࣵنْدَلࣷونْ، ݧُ دِ ݖِ تࣹگْ مَتّ مِ ݧُيْ لَڪّࣹ جُرْ گِ. اَيْ بࣺجّࣺنْ لَݧُ سࣵڪَّلࣷونْ بࣷوبُ سَرْخَلُڪَايْ ݖَ ݧࣹينْتِ ڪࣷݧَمْ يَ ݖَ ڪَوْ. </div>"
};

initFootnotes(glossary);

});

// Chapters
var chapters = [ { start: 1, end: 27 }];
var hasIntro = true;
var baseRef  = "03-LEV-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='02-EXO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='03-LEV-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;سَرْخَلْڪَتْ يِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='03-LEV-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='04-NUM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">مُسِبَ دَلْ نَ نَدَبْ اَڪْ اَبِيُ </div></div><a id="v1"></a>
<div class="m">
<div class="c-drop">10</div> <span class="v">&#x200f;1</span><span class="vsp">&nbsp;</span>ݖِ ڪَوْ لࣷولُ دࣷومِ هَـٰرُونَ يُ گٗورْ يِ تُدّ نَدَبْ اَڪْ اَبِيُ جࣴلْ ڪُ ݖِ نࣹڪّ اَبْ اَنْدَمْ، دࣹفْ ݖَيْ خَلْ، دࣹفْ ݖَ ݖُورَايْ، اِنْدِلْ ڪࣷ <span class="footnote selectable" id="G-3">اَجِ سَخْ</span> جِ، مُيْ تَالْ بُ دُلْ ندِگَلْ تࣹ سَنْتُ لࣹينْ ڪࣷ وࣷونْ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>سَوَرَ نࣹ جِݒّࣺتْ، بَوࣷو فِ اَجِ سَخْ جِ، لَڪّ لࣹينْ بَ ݧُ دࣹي فَ ڪَنَمْ اَجِ سَخْ جِ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>مُوسَىٰ نࣹ هَـٰرُونَ:‏ «لِي لَ اَجِ سَخْ جِ دࣷونْ وَخْ بَ مُ نࣹي:‏ ‹ݖِ بِيرْ ݧِ مَيْ جࣹگࣹݧْ لاَيْ فࣹيݧَلْ سَمَگْ سࣹلاَّيْ، تࣹ ݖِ ڪَنَمْ مبࣷولࣷو مِ مࣺݒّ لࣹيسْ مَيْ تࣹرَلࣹ؞›» هَـٰرُونَ نگَ نࣹ ݖࣹلّ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>بَ مُ ڪࣷ دࣹفࣹي مُوسَىٰ وࣷولُ مِڪَيࣹلْ اَڪْ اࣹلْسَفَنْ، گٗورْ ݧِيْ دࣷومِ اُسْيࣹلْ، بَايُ هَـٰرُونَ بُ ندَوْ؞ مُ نࣹ لࣹينْ:‏ «ڪَايْلࣹينْ جࣴلࣹ فِ سࣹينْ بࣷڪّ يِي ݖِ <span class="footnote selectable" id="G-15">بࣺرَبْ بُ سࣹلّ</span> بِ، تࣹ نگࣹينْ گࣺنّࣹ لࣹينْ دَلْ بِ؞» <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>ݧُ جࣵݒّ ݖَ سࣹينِ مبُبّ، گࣺنّࣹ لࣹينْ دَلْ بَ، مُيْ لَ مُوسَىٰ سَنْتَانࣹ وࣷونْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>مُوسَىٰ وَخْ هَـٰرُونَ اَڪْ دࣷومَمْ يُ گٗورْ يِ تُدّ اࣹلَسَرْ اَڪْ اِتَمَرْ نࣹ لࣹينْ:‏ «بُلࣹينْ نجَݧُ تࣹ بُلࣹينْ ݧَاوْلُ دِ خࣷتِّ سࣹينِ يࣺرࣹ، لُ ڪࣷ مࣷيْ دِنگࣹينْ دࣹي، تࣹ مࣹرُمْ يࣵلَّ دِنَ دَلْ ݖِ ڪَوْ مبࣷولࣷو مِ مࣺݒّ؞ وَايࣹ سࣹينْ بࣷڪِّ <span class="footnote selectable" id="G-13">بࣵنِّ إِسْرَاءِيلْ</span> گࣺݒّ سَݧْ نَݧࣷو جࣷويْ ݧِ اَجِ سَخْ جِ لَڪّ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>بُنتّ <span class="footnote selectable" id="G-81">خَيْمَبْ ندَجࣹ</span> مِ، بُلࣹينْ ڪࣷ وࣹيسْ، لُ ڪࣷ مࣷيْ دِنگࣹينْ دࣹي، ندَخْ دِوُ ݒَلُ اَجِ سَخْ جَا نگِ ݖِ سࣹينْ ڪَوْ؞» ݧُ دࣹفْ لَ لࣹينْ مُوسَىٰ سَنتّ؞ <span id="bookmarks7"></span></div>

<div class="s"><div id="s2">لِ وَرْ ݖِ سَرْخَلْڪَتْ </div></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span><span class="footnote selectable" id="G-3">اَجِ سَخْ</span> جِ وَخْ هَـٰرُونَ اِتَمْ نࣹ ڪࣷ:‏ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>«بِيݧْ مبَا نَانْ گُيْ مࣵنْدَلْ بُ ڪࣷ ڪࣹنّ ݖِ يࣹينْ نَانْ بُيْ دُگّسِ ݖِ بِيرْ <span class="footnote selectable" id="G-81">خَيْمَبْ ندَجࣹ</span> مِ، دُ يَوْ، دُ سَيْ دࣷومْ يُ گٗورْ، لُ ڪࣷ مࣷيْ دِنگࣹينْ دࣹي؞ دࣷگَلَ نگࣷوگُ، دِ لُ لࣹينْ وَرْ فࣵوّ، يࣹينْ اَڪْ سࣹينْ اَسْڪَنْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>دَنگࣹينْ وَرَ مَنَ رࣵݧّࣹي لُ <span class="footnote selectable" id="G-66">سࣹلّ</span> اَڪْ لُ ݧُ سࣹلَّلُلْ، دَنگࣹينْ وَرَ رࣵݧّࣹي اِتَمْ لُ سࣹتْ اَڪْ لُ سࣹتُلْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>نَنگࣹينْ جࣵنگَلْ <span class="footnote selectable" id="G-13">بࣵنِّ إِسْرَاءِيلْ</span> مبࣷولࣹمْ دࣷگَلْ يِ لࣹينْ اَجِ سَخْ جِ دࣺنڪّ، تࣹ مُوسَىٰ جࣷتّلِ لࣹينْ ڪࣷ؞» <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>ݖِ ڪَوْ لࣷولُ مُوسَىٰ وَخْ اَڪْ هَـٰرُونَ اَڪْ دࣷومَمْ يُ گٗورْ يِ دࣹسْ، دِ اࣹلَسَرْ اَڪْ اِتَمَرْ، نࣹ لࣹينْ:‏ «جࣴلْ-لࣹينْ <span class="footnote selectable" id="G-61">سَرَخُ ݒࣹݒّ</span> مِ دࣹسْ ݖِ سَرَخِ سَوَرَ يِ ݧࣹيلْ اَجِ سَخْ جِ، نگࣹينْ لࣹڪّ ڪࣷ، بَݧْ ݖࣹي بࣷولࣹ لَوِيرْ، ݖِ وࣹتُ <span class="footnote selectable" id="G-63">سَرْخَلُڪَايْ</span> بِ، ندَخْ لُ سࣹلَّ سࣹلّ لَ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>لࣹڪّلࣹينْ ڪࣷ ݖِ بࣺرَبْ بُ سࣹلّ؞ سَ ݖࣺرْ لَ، يَوْ اَڪْ سَيْ دࣷومْ يُ گٗورْ، ݖِ سَرَخِ سَوَرَ يِ ݧࣹيلْ اَجِ سَخْ جِ؞ لࣷولُ لَݧُ مَ سَنتّ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>وَايࣹ دࣴنُّ <span class="footnote selectable" id="G-61">سَرَخُ يࣺڪَّتِ-جࣺبَّلࣹ</span> بِ اَڪْ تࣵنڪُبْ جࣷوخࣹ بِ، لࣹڪّلࣹينْ ڪࣷ ݖِ بࣺرَبْ بُ مُݖّ سࣷبࣹ، يَاڪْ سَيْ دࣷومْ يُ گٗورْ اَڪْ سَيْ دࣷومْ يُ جِگࣺينْ، ندَخْ سࣹينْ ݖࣺرْ لَ، ݖِ <span class="footnote selectable" id="G-61">سَرَخِ ݖَنْتِ بࣵنِّ إِسْرَاءِيلْ ݖِ بِيرْ جࣵمّ</span>، نگَ مࣷومْ ڪࣷ يَاڪْ سَيْ دࣷومْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>تࣵنڪُبْ جࣷوخࣹ بِ اَڪْ دࣴنُّ سَرَخُ يࣺڪَّتِ-جࣺبَّلࣹ بِ، مࣷوڪْ نࣹبّࣷنْ بِ ݧُيْ دࣹفْ سَرَخُ سَوَرَ، دࣹيسْ ڪࣷيْ بࣷولࣹ اِنْدِ يࣺڪَّتِ ڪࣷ، دࣹفْ ڪࣷ سَرَخْ بُ ݧُيْ يࣺڪَّتِ، جࣺبَّلْ اَجِ سَخْ جِ؞ يࣹينَ مࣷومْ يࣷويُ، يَاڪْ سَيْ دࣷومْ، مُيْ سࣹينْ ݖࣺرْ بُ ݧُ لࣹينْ دࣷگَلَلْ فࣵوّ، تࣹ دِ لَ اَجِ سَخْ جِ سَنْتَانࣹ وࣷونْ؞» <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>گَنَّاوْ لࣷولُ مُوسَىٰ لاَجْتࣹ، بَ اَمْ لُ لࣹيرْ ݖِ مبِرُمْ سِڪّࣹتُ <span class="footnote selectable" id="G-61">سَرَخَسْ ݒٗوتُمْ بࣵڪَّارْ</span> بِ، ندࣹڪࣹتࣹ لَڪّ نَݧُ ڪࣷ، بَ مُ دِبْ دٗومْ؞ مُ مࣹرࣹ ݖَ دࣷومِ هَـٰرُونَ يُ گٗورْ يَ دࣹسْ، دِ اࣹلَسَرْ اَڪْ اِتَمَرْ، نࣹ لࣹينْ:‏ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>«لُ وَرَلْ لࣹڪُّلࣹينْ سَرَخْ بِيْ ݒٗوتُمْ بࣵڪَّارْ ݖِ <span class="footnote selectable" id="G-15">بࣺرَبْ بُ سࣹلّ</span>؟ لُ سࣹلَّ سࣹلّ لَ، ݧُ جࣷخْ لࣹينْ ڪࣷ، نگࣹينْ وَرْ ڪࣷو يࣹنِّڪُ بࣵڪَّارُ مبࣷولࣷو مِ، بَ دࣹفَلْ لࣹينْ سࣹينْ نجࣷتْلاَيْ فِ ڪَنَمْ اَجِ سَخْ جِ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>گَنَّاوْ دُگَلࣹيسُلْ دࣹرࣹتْ جِ ݖَ بِيرْ بࣺرَبْ بُ سࣹلّ بَ، وَرࣷونْ نگࣹينَ لࣹڪّ سِڪّࣹتْ بِ ݖِ بࣺرَبْ بُ سࣹلّ، مُيْ لِ مَ سَنْتَانࣹ وࣷونْ؞» <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>هَـٰرُونَ نࣹ مُوسَىٰ:‏ «خࣷولَلْ رࣹڪّ تࣹيْ نِ بࣵنِّ إِسْرَاءِيلْ اِنْدِلࣹ اَجِ سَخْ جِ سࣹينْ سَرَخُ ݒٗوتُمْ بࣵڪَّارْ اَڪْ سࣹينْ <span class="footnote selectable" id="G-61">سَرَخُ رࣹنْدِ-دٗومَلْ</span>، تࣹ تࣹيوُلْ لِي دَلْ ݖِ سَمَ ڪَوْ!‏ بُ مَ لࣹڪّࣷونْ تࣹيْ ݖِ يࣵݒُّ سَرَخَسْ ݒٗوتُمْ بࣵڪَّارْ بِ، ندَخْ دِنَ نࣹيخْ اَجِ سَخْ جِ؟» <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>مُوسَىٰ دࣺگّ ڪࣵدُّ يࣷويُ، رَفࣹتْلُ ڪࣷ؞ <span id="bookmarks20"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
