<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">15‏.12 </span><span class=\"ft\">مبَا:‏ </span><span class=\"fqa\">سُ فࣹڪّࣹي نࣹ دࣹيسْ لࣹينَ جَايْ سࣹينْ مبࣷڪُّمْ بࣵنِّ إِسْرَاءِيلْ.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='05-DEU-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">لُ جࣴمْ ݖِ نجࣺگَّلُگْ بࣷرْ </div></div><a id="v1"></a>
<div class="m">
<div class="c-drop">15</div> <span class="v">&#x200f;1</span><span class="vsp">&nbsp;</span>جُرٗومْ ݧَارِ اَتْ يُ مَتْ يُ نࣹڪّ، نَنگࣹينْ اَمَلْ نجࣺگَّلُگْ بࣷرْ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مبِرُمْ نجࣺگَّلࣹگْ بࣷرْ گِ، نِي لَيْ دࣹمࣹ:‏ مبࣷولࣹمْ ڪُ لࣹبَلࣷونْ دࣴڪَّنْدࣷومْ، بُمُ ڪࣷ ݖَ فࣹيࣹيڪࣷوتِ؞ نَ جࣺگَّلࣹ لَ مُ لࣹبَلࣷونْ دࣴڪَّنْدࣷومْ، مبࣷڪُّمْ بࣵنِّ إِسْرَاءِيلَمْ، گَنَّاوْ بُ ݧُ بِرَلࣹي نجࣺگَّلࣹگْ بࣷرْ، ݧࣹيلْ <span class="footnote selectable" id="G-3">اَجِ سَخْ</span> جِ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>جَامْبُرْ بِ بࣷڪُّلْ ݖِ بࣵنِّ إِسْرَاءِيلْ، سَݧْ نگࣹينْ ڪࣷو فࣹيࣹيڪُ، وَايࣹ لَ لࣹينْ سࣹينْ مبࣷڪُّمْ بࣵنِّ إِسْرَاءِيلْ اَمࣹيلْ، جࣺگَّلࣹلࣹينْ ڪࣷ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>وَايࣹ اَبْ ندٗولْ دُ اَمْ ݖِ سࣹينْ بِيرْ، ندَخْ سࣹينْ يࣵلَّ اَجِ سَخْ جِ مࣷو لࣹينْ دِ بَرْڪࣹيلْ بُ بَاخْ ݖَ رࣺيوْ مَ مُ لࣹينْ دِ جࣷخْ، مُيْ سࣹينْ ݖࣺرْ، نگࣹينْ جَگࣷو، <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>ندࣹگَمْ دࣺگَّلْ نگࣹينْ بُ بَاخْ سࣹينْ يࣵلَّ اَجِ سَخْ جِ، دِ سࣵمّࣷو جࣴفࣹ مبࣷولࣹمْ سَنْتَانࣹ بِي مَ لࣹينْ دِ دࣺنڪّ تࣹيْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>بُ لࣹينْ سࣹينْ يࣵلَّ اَجِ سَخْ جِ بَرْڪࣹيلࣹي نِ مُ ڪࣷ وَخࣹ دࣺيْ، يࣹينَيْ لࣹبَلْ خࣹيتْ يُ بَرࣹ، وَايࣹ يࣹينْ دُنگࣹينْ لࣹبْ؞ تࣹ اِتْ يࣹينَيْ يِلِفْ خࣹيتْ يُ بَرࣹ، وَايࣹ يࣹينْ، دࣹيسُ لࣹينْ يِلِفْ؞ <span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>سُ اَمࣹي ݖِ سࣹينْ بِيرْ اَبْ ندٗولْ، دِ ڪࣹنّ ݖِ سࣹينْ بࣷڪِّ بࣵنِّ إِسْرَاءِيلْ، ݖِ بࣹنّ ݖِ سࣹينْ دࣴڪِّ رࣺيوْ، مِ لࣹينْ سࣹينْ يࣵلَّ اَجِ سَخْ جِ دِ جࣷخْ، بُلࣹينْ دࣴگࣴرْ خࣷلْ، دِ تࣴجَلْ سࣹينْ لࣷخࣷ، سࣹينْ مبࣷڪُّمْ ندٗولْ مࣷومُ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>نࣵدِّلْ-لࣹينْ ڪࣷو نࣵدِّلْ، اَبَلْ ڪࣷو اَبَلْ دَيࣷبْ سࣷخْلاَمْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>وَتُّلࣹينْ سࣹينْ بࣷݒّ، بَلَ لࣹينَ جِڪّࣷ جُ سࣹوْ يٗبّࣹ نگࣹينْ نَانْ ݖِ سࣹينْ خࣹلْ:‏ «اَتُمْ جُرٗومْ ݧَارࣹيلْ مِ، اَتُمْ نجࣺگَّلُگْ بࣷرْ دࣴگْمَلْ نَ،» بَ تَخْ نگࣹينْ سَجّࣹ خࣹفْ، سࣹينْ مبࣷڪُّمْ ندٗولْ، جࣷخُلࣹينْ ڪࣷ دَرَ؞ دَ لࣹينْ دِ بࣷولࣹيڪْ اَجِ سَخْ جِ، نگࣹينْ گࣵدُّ بࣵڪَّارْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>نَنگࣹينْ ڪࣷ جࣷخَ جࣷخْ تࣹ بُ نگࣹينْ ڪࣷيْ جࣷخْ اِتْ، بُ ݖِ سࣹينْ خࣷلْ بࣷنْ، ندَخْ لࣷولُ مࣷويْ تَخْ سࣹينْ يࣵلَّ اَجِ سَخْ جِ بَرْڪࣹيلْ مبࣷولࣹمْ سࣹينْ لِگّࣺييْ، اَڪْ مبࣷولࣹمْ سࣹينُ ݧَقْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>دُ ݧࣵڪّ نَگْ اَبْ ندٗولْ ݖِ رࣺيوْ مِ؞ مࣷو تَخْ مَ سَنتّ لࣹينْ نࣹ لࣹينْ نگࣹينْ نࣵدِّلَ نࣵدِّلْ سࣹينْ مبࣷڪُّمْ ندٗولْ، اَڪْ سࣹينْ نࣺيوْ-جِ-دࣷولࣹ جِ ݖِ سࣹينُمْ رࣺيوْ؞ <span id="bookmarks11"></span></div>

<div class="s"><div id="s2">سَنگّ اَمْ نَ لُ ڪࣷ وَرْ ݖِ جَامَمْ </div></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>سُ فࣹڪّࣹي نࣹ سࣹينْ مبࣷڪُّمْ بࣵنِّ إِسْرَاءِيلْ، گٗورْ مبَا جِگࣺينْ دَ لࣹينَ جَايْ بࣷݒَّمْ<span class="footnote selectable" id="F-0"><sup>¤</sup></span>، بُ لࣹينْ لِگّࣺييَلࣹي جُرٗومْ بࣹنِّ اَتْ، اَتُمْ جُرٗومْ ݧَارࣹيلْ مَ، يِوِلࣹينْ ڪࣷ، مُ مࣷومْ بࣷݒَّمْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>تࣹ بُ نگࣹينْ ڪࣷ يِوࣹي، مُ مࣷومْ بࣷݒَّمْ اِتْ، بُلࣹينْ ڪࣷ يِوࣹي لࣷخࣷيْ نࣹينْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>سࣵڪَّلْ-لࣹينْ ڪࣷو سࣵڪَّلْ ݖِ سࣹينِ گࣵتّ، اَڪْ سࣹينُمْ ݒࣹݒّ، اَڪْ سࣹينْ بِيݧْ؞ ڪࣹمُ اَلَلْ جَ لࣹينْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ بَرْڪࣹيلࣹ، مࣷومْ نگࣹينْ ڪࣷيْ جࣷخْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>فࣵتّلِڪُلࣹينْ نࣹ اَيْ جَامْ نگࣹينْ وࣷونْ ݖَ رࣺيوُمْ مِسْرَ، سࣹينْ يࣵلَّ اَجِ سَخْ جِ مࣷو لࣹينْ جࣷتْ؞ مࣷو تَخْ مَ سَنتّ لࣹينْ لِي تࣹيْ؞ <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>ندࣹگَمْ نَگْ سࣹينْ جَامَ لࣹينْ نࣹ:‏ «دُمَ دࣹمْ، بَ لَ،» ندَخْ ݖࣷفࣹيلْ گُ مُ اَمْ ݖِ يࣹينْ اَڪْ سࣹينْ وَا ڪࣴرْ، تࣹ بࣵنّࣹيخَمْ دِ نࣹڪّ اَڪْ يࣹينْ، <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>سُ بࣷوبَا فَبْلࣹينْ ݒُسࣷ، نگࣹينْ سࣴسَلࣹ نࣷݒُّ جَامْ بِ سࣹينْ لَفُ بُنتّ، تࣹ نگࣹينْ بࣴنّࣹ ݒُسࣷ بِ نࣷݒَّمْ، بَ مُ جَمْ ݖِ لَفُ بُنتّ بِ، مُ دَلْدِ دࣷونْ سࣹينْ جَامْ بَ فࣵوّ؞ سࣹينْ جَامْ بُ جِگࣺينْ اِتْ، نࣷونُ نگࣹينْ دِ دࣹفْ اَڪْ مࣷومْ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>بُلࣹينْ مِتِتْلُ لُ نگࣹينْ يِوِ سࣹينُبْ جَامْ، مُ مࣷومْ بࣷݒَّمْ، ندَخْ جَرِݧْ نَ لࣹينْ لُ فࣹيْ ݧَارِ يࣷونْ سُرْگَ بُيْ فࣹيࣹيڪُ، ݖِ جُرٗومْ بࣹنِّ اَتْ يِ مُ لࣹينْ لِگّࣺييَلْ؞ تࣹ سࣹينْ يࣵلَّ اَجِ سَخْ جِ دِنَ لࣹينْ بَرْڪࣹيلْ ݖِ مبࣷولࣹمْ لُ نگࣹينْ دࣹفْ؞ <span id="bookmarks18"></span></div>

<div class="s"><div id="s3">لِ وَرْ ݖِ تَاوُگْ جُرْ </div></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>مبࣷولࣹمْ لُيْ تَاوْ ݖِ سࣹينْ جُرْ گُ گُدّ، اَڪْ گُ گࣵتّ، تࣹ دِ گٗورْ، دࣹفَلْ لࣹينْ ڪࣷ سࣹينْ يࣵلَّ <span class="footnote selectable" id="G-3">اَجِ سَخْ</span> جِ ݖࣺرْ بُ سࣹلّ؞ بُلࣹينْ لِگّࣺييْلࣷو مُڪّ سࣹينْ يࣴڪّ وُ دِبْ تَاوْ، تࣹ بُلࣹينْ وَتْ سࣹينْ گࣵتّ بُ دِبْ تَاوْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>فِ سࣹينْ ڪَنَمْ يࣵلَّ اَجِ سَخْ جِ نگࣹينْ ڪࣷ وَرَ خࣺيوْلࣷو اَتْ مُ جࣷتْ، يࣹينْ اَڪْ سࣹينْ نجَبࣷوتْ، فِ بࣺرَبْ بِ اَجِ سَخْ جِ تَامُ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>جُرْ گُ ݖِ اَمْ سِڪّ نَگْ، مُيْ سࣷوخْ، مبَا مُ گُمْبَ، مبَا مُ اَمْ سِڪّ سُ رࣺيْ سُ مُ مَنَ دࣷونْ، بُلࣹينْ ڪࣷ سَرْخَلَلْ سࣹينْ يࣵلَّ اَجِ سَخْ جِ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>ݖِ سࣹينْ بِيرْ دࣴڪّ نگࣹينْ ڪࣷ وَرَ خࣺيوْلࣷو، تࣹ ڪُ سࣷبࣹوُ اَڪْ ڪُ سࣹتْ يࣺݒّ مَنْ نَ ݖَا لࣹڪّ، مࣹلْ نِ بُ دࣷونْ ڪࣺوࣺلْ مبَا ڪࣷوبَ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>وَايࣹ دࣹرࣹتَمْ، بُلࣹينْ ڪࣷ لࣹڪّ؞ ݖِ سُوفْ نگࣹينْ ڪࣷيْ سࣷتِّ نِمْ ندࣷخْ؞ <span id="bookmarks23"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
