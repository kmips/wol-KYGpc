<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 28</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-40": "<div><span class=\"k\">ڪٗلّࣴرࣹ گ-:‏</span> ݖِ مبِندّ مُ سࣹلّ مِ، دِگࣷو لَ بُ اࣴمبّ اَيْ دِگࣹ. مَنْ نَݧُ ڪࣷو تࣴرَلْ، مُ دِبْ دِگࣷو دِگَّنْتࣹ نِتْ اَڪْ مࣷرࣷومْ مَ، مُ مࣹلْ نِ لَ إِبْرَاهِيمَ دِگࣷو وࣷونْ اَڪْ اَبِمࣹلࣹگْ (<span class=\"bk\">نجࣵلْبࣺينْ گَ</span> 21‏.27)، مبَا دِگَّنْتࣹ ڪِلِفَ اَڪْ سُرْگَامْ. ڪٗلّࣴرࣹ گُ نِ مࣹلْ لَ يࣵلَّ تَامُ وࣷونَ فَسࣷوڪْ نِتْ، مُ مࣹلْ نِ لَ يࣵلَّ دِگࣷو وࣷونْ اَڪْ اࣵدِّنَ، جَارࣹ ڪࣷ ݖِ نُوحٍ (6‏.18)، مبَا دِگَّنْتࣹ يࣵلاَّڪْ إِبْرَاهِيمَ (15‏.18)، مبَا يࣵلاَّڪْ إِسْحَاقَ (17‏.19). ݧࣹتِّ يࣷونْ يُ مُجّ يࣷويُ ݧُ لِمْ، يࣵلَّ رࣹڪَّ دِگࣹ؛ مࣷومْ ݖِ وࣵلُّ بࣷݒَّمْ مࣷو فَسْ ڪٗلّࣴرࣹ اَڪْ ݧࣷوݧُ. ݧࣷومْ دࣹفُݧُ دَرَ لُ دُلْ گࣴمْ ڪࣷ. وَايࣹ إِبْرَاهِيمَ اَڪْ اَبِمࣹلࣹگْ دَݧࣷو دِگࣷو، مَانَامْ دَݧࣷو فَسࣷو ڪٗلّࣴرࣹ، ڪُ نࣹڪّ اَمْ لُ ڪࣷ وَرْ. نࣷونُ لَݧُ دࣺگّࣹ لِ خࣵجَّلࣹ فَسْ ڪٗلّࣴرࣹ اَڪْ فَسࣷو ڪٗلّࣴرࣹ. </div>",
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-027.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;28&nbsp;&nbsp;</a></span>
  <span class="button"><a href='05-DEU-029.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">لُ جࣴمْ ݖِ بَرْڪࣹ يِ </div></div><a id="v1"></a>
<div class="m">
<div class="c-drop">28</div> <span class="v">&#x200f;1</span><span class="vsp">&nbsp;</span>سُ نگࣹينْ دࣺگَّلࣹي بَ دࣺگَّلْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ، نگِرْ دِ سࣵمّࣷو جࣴفࣹ مبࣷولࣹمْ سَنْتَانࣹيمْ، يِ مَ لࣹينْ دِ دࣺنڪّ تࣹيْ، ڪࣷنْ اَجِ سَخْ جِ سࣹينْ يࣵلَّ، اَجِ ڪَوࣹ جِ مࣷو لࣹينْ دِ اَجْ ݖِ ڪَوْ مبࣷولࣹمْ خࣹيتِ اࣵدِّنَ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>بَرْڪࣹ يِي يࣺݒَّ لࣹينْ دِ دَبْ، سࣷتِّڪُ ݖِ سࣹينْ ڪَوْ، بُ نگࣹينْ دࣺگَّلࣹي سࣹينْ يࣵلَّ اَجِ سَخْ جِ:‏ <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">&#x200f;3</span><span class="vsp">&nbsp;</span>بَرْڪࣹيلَ لࣹينْ دِ ݧࣹيلْ ݖِ بِيرْ دࣴڪّ، بَرْڪࣹيلَ لࣹينْ دِ ݧࣹيلْ ݖِبْ اࣵلّ؞ <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>بَرْڪࣹيلْ اَيْ ݧࣹيلْ سࣹينْ مࣹݧّࣹيفُمْ نجُرُڪَايْ، اَڪْ سࣹينْ مࣹݧّࣹيفُمْ سُوفْ، اَڪْ سࣹينُگْ جُرْ، سࣹينْ جُرْ گُ گُدّ، اَڪْ سࣹينْ جُرْ گُ گࣵتّ؞ <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>بَرْڪࣹيلْ اَيْ ݧࣹيلْ سࣹينُمْ وِتّ، اَڪْ سࣹينُمْ خِيوْ؞ <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>بَرْڪࣹيلْ اَيْ ݧࣹيلْ سࣹينْ يࣷونُ دࣹمْ، بَرْڪࣹيلْ اَيْ ݧࣹيلْ سࣹينْ يࣷونُ دِڪّ؞ <span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>اَجِ سَخْ جࣹييْ دࣹفْ، نࣷونْ يِ لࣹينْ دِ جٗگَلْ، ݧࣷويْ دَانُ فِ سࣹينْ ڪَنَمْ؞ وࣹنّ يࣷونْ لَݧُيْ دِڪّࣹ، دَلْ ݖِ سࣹينْ ڪَوْ، وَايࣹ جُرٗومْ ݧَارِ يࣷونْ لَݧُيْ اَوࣹ، دَوْ، جِيتُ لࣹينْ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>اَجِ سَخْ جࣹي لࣹينْ دِ بࣷولࣹيڪْ بَرْڪࣹ بُ وࣵݖَّلْ سࣹينُمْ سࣵقْ، اَڪْ سࣹينْ مبࣷولࣹمْ ݧَقْ، تࣹ مࣷو لࣹينْ دِ بَرْڪࣹيلْ ݖَ رࣺيوْ مَ لࣹينْ سࣹينْ يࣵلَّ اَجِ سَخْ جِ جࣷخْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>مࣷو لࣹينْ دِ دࣹفَلْ بࣷݒَّمْ اَسْڪَنْ وُ سࣹلّ، نࣷونࣹي مُ لࣹينْ ڪࣷ گِݧَلࣹ وࣷونْ، ندࣹگَمْ سࣵمّ نگࣹينْ سࣹينْ سَنْتَانࣹيْ يࣵلَّ اَجِ سَخْ جِ، دِ دࣷخࣹيْ يࣷونَمْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>سُ بࣷوبَا مبࣷولࣹمْ خࣹيتِ ڪَوْ سُوفْ دِنَݧُ گِسْ نࣹ تُرُ اَجِ سَخْ جِ لࣹيسْ لࣹينْ دِ وࣷويࣹ، تࣹ دِنَݧُ لࣹينْ رَگَلْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>اَجِ سَخْ جࣹي لࣹينْ دِ خࣺيوَلࣹ، نگِرْ بَاخࣹ سࣹينْ مࣹݧّࣹيفُمْ نجُرُڪَايْ، اَڪْ سࣹينُگْ جُرْ، اَڪْ سࣹينْ مࣹݧّࣹيفُمْ سُوفْ، ݖَ رࣺيوْ مَ مُ گِݧَلࣷونْ سࣹينِ مَامْ، نࣹ مࣷومْ لَ لࣹينْ دِ جࣷخْ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>اَجِ سَخْ جࣹي لࣹينْ دِ اُبِّلْ مبࣵنْدَمْ مُ بَاخْ مَ فَ اَسَمَانْ، بَ بُ جࣷتࣹي مُ تَوَلْ سࣹينُمْ رࣺيوْ، بࣷولࣹ ݖِ بَرْڪࣹيلْ سࣹينْ مبࣷولࣹمْ ݧَقْ؞ </div>
<div class="p">يࣹينَيْ لࣹبَلْ خࣹيتْ يُ بَرࣹ، وَايࣹ يࣹينْ دُنگࣹينْ لࣹبْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>اَجِ سَخْ جࣹي لࣹينْ دِ دࣹفْ بࣷݒّ، تࣹ دُ لࣹينْ دࣹفْ اُبْ گࣹينْ، تࣹ ڪَوْ رࣹڪّ نگࣹينْ دِ جࣴمْ، وَايࣹ دُنگࣹينْ جࣴمْ سُوفْ، ندࣹگَمْ يࣹينَ نگِ تࣷݒّ سࣹينْ سَنْتَانࣹيْ يࣵلَّ اَجِ سَخْ جِ مَ لࣹينْ دِ دࣺنڪَلْ سَمَ بࣷݒّ بࣺسُبْ تࣹيْ، دِ ڪࣷ سࣵمّࣷو جࣴفࣹ، <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>تࣹ مبࣷولࣹمْ ڪࣵدُّ يِي مَ لࣹينْ دِ دࣺنڪّ تࣹيْ، نگࣹينْ بَݧْ ڪࣷو مࣷيࣹ ندِجࣷورْ، مبَا ݖࣵمّࣷݧْ، دِ تࣷݒّ يࣹنࣹينْ يࣵلَّ يُ نگࣹينْ دِ جَامُ؞ <span id="bookmarks14"></span></div>

<div class="s"><div id="s2">دࣺگَّدِ، اَلْڪُ </div></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>وَايࣹ نَگْ سُ نگࣹينْ دࣺگَّلُلْ سࣹينْ يࣵلَّ <span class="footnote selectable" id="G-3">اَجِ سَخْ</span> جِ، تࣹ بَݧَ سࣵمّࣷو جࣴفࣹ مبࣷولࣹمِ سَنْتَانࣹيمْ، اَڪْ دࣷگَلِ يࣷونَمْ، يِ مَ لࣹينْ دِ جࣷخْ تࣹيْ، مبࣷولࣹمْ اَلْڪࣵنْدࣹ يِي دِنَ لࣹينْ دَبْ، سࣷتِّڪُ ݖِ سࣹينْ ڪَوْ:‏ <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>دِنگࣹينْ اَلْڪࣷو بِيرُبْ دࣴڪّ، اَلْڪࣷو اࣵلّ؞ <span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">&#x200f;17</span><span class="vsp">&nbsp;</span>دِنگࣹينْ اَلْڪُلࣹ اَمْ وِتّ، اَڪَمْ خِيوْ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>دِنگࣹينْ اَلْڪُلࣹ مࣹݧّࣹيفُمْ نجُرُڪَايْ، اَڪْ مࣹݧّࣹيفُمْ سُوفْ، اَڪْ جُرْ گُ گُدّ اَڪْ گُ گࣵتّ؞ <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>دِنگࣹينْ اَلْڪࣷو سࣹينْ يࣷونُ دࣹمْ، اَلْڪࣷو سࣹينْ يࣷونُ دِڪّ؞ <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>اَجِ سَخْ جࣹييْ يࣹبَلْ فِ سࣹينْ بِيرْ، ڪُمْتࣹ اَڪْ تِيتَانگࣹ، اَڪْ مبࣹتّࣹيلْ ݖِ مبࣷولࣹمْ لُ نگࣹينْ ݧَقْ، بَ نگࣹينْ يࣵقُ، بَ جࣹڪِّ سࣵنڪُ ندَخْ سࣹينْ جࣴفْ جُ ݧَاوْ جُ نگࣹينْ ڪࣷ دࣴدّࣷو؞ <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>اَجِ سَخْ جࣹي لࣹينْ دِ لَنگَلَلْ مبَسْ، بَ رَافَلْ لࣹينْ ݖَ رࣺيوْ مَ نگࣹينْ جࣴمْ، نگِرْ نَنگُجِ ڪࣷ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>اَجِ سَخْ جࣹي لࣹينْ دِ دُمَا وࣷݒِّ رࣵگّ، اَڪْ يَرَمْ وُ تࣵنگّ، اَڪْ لَڪّ-لَڪّ، اَڪْ جَنتّ بُ تࣵنگّ جࣺرّ، اَڪْ مَرَلْ، اَڪْ گࣵنݖَخْ گُ خُورْ، تࣹگِ لِيرْ، لࣺݒّ تࣷݒّ لࣹينْ بَ نگࣹينْ سࣵنڪُ؞ <span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>اَسَمَانْ سِ تِيمْ سࣹينْ بࣷݒّ نَگْ دَ نَانْ سࣹرࣹݝْ نِ خࣵنجَرْ، سُوفْ سِ نگࣹينْ تࣹگْ سࣹينِ تࣵنڪّ، وࣷوْ ڪࣷݝّ نِ وࣹݧْ گُ ݧُولْ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>اَجِ سَخْ جࣹييْ دࣹفْ سࣹينْ تَوُبْ رࣺيوْ دِ سُوفْ اَڪْ ݒࣴندّ بُ بَوࣷو اَسَمَانْ، دِ يُرِڪُ ݖِ سࣹينْ ڪَوْ، بَ نگࣹينْ سࣵنڪُ؞ <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>اَجِ سَخْ جࣹييْ دࣹفْ نگࣹينْ دَانُ فِ سࣹينْ ڪَنَمِ نࣷونْ؞ وࣹنّ يࣷونْ نگࣹينْ دِ دِڪّࣹ، سࣷنگّ لࣹينْ، وَايࣹ جُرٗومْ ݧَارِ يࣷونْ نگࣹينْ دِ اَوࣹ، دَوْ، تࣹ دࣹيسْ نَ لࣹينْ سࣹيخْلُ ݖِ مبࣷولࣹمْ نگُورِ ڪَوْ سُوفْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>سُ ڪࣷ دࣹفࣹي سࣹينِ نࣺيوْ دِ ݒࣷرَاتُمْ مبࣷولࣹمْ نجَنَاوْ اَڪْ رَبُ اࣵلّ، تࣹ ڪࣹنّ دُ لࣹينْ دࣵقْ؞ <span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>اَجِ سَخْ جࣹي لࣹينْ دِ دُمَا تَابِ مِسْرَ، اَڪْ نࣹيوࣷيْ ڪࣴرُگْ سُوفْ، اَڪْ يَرَمْ وُ خَسْ، اَڪْ اࣴرْ يُيْ خَسَنْ تࣹ دُنگࣹينْ مَنَ اَمْ ݒَجَمْ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>اَجِ سَخْ جࣹي لࣹينْ دِ دُمَا اَگْ ندࣷفْ اَڪُگْ ݖِلْمَخَ اَڪْ نگࣴلࣴمْتࣹ، <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>بَ نگࣹينْ دِ لࣵمْبَتࣷو دِگّ بࣴݖّࣴگْ نِ سِلْمَخَ دِ لࣵمْبَتࣷو ݖِگْ لࣴنْدࣴمْ؞ دُنگࣹينْ سࣷتَّلْ سࣹينِ مࣺبࣺتْ؞ دࣹيسْ لࣹينْ دِ نࣺيوَلْ دࣷولࣹ، دِ فࣷقَتِ سࣹينْ اَلَلْ رࣹڪّ، بࣺسْ بُ نࣹڪّ، تࣹ ڪࣹنّ دُ لࣹينْ وَلُّ؞ <span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">&#x200f;30</span><span class="vsp">&nbsp;</span>اَسْ ندَوْ، نگࣹينْ دِگࣷولْ اَبْ سࣺيْ، ڪࣹنࣹينْ تࣴدّࣹ ڪࣷ؛ اَگْ ڪࣴرْ، نگࣹينْ تَبَخْ، تࣹ دُنگࣹينْ ڪࣷ دࣴڪّࣹ؛ اَبْ تٗوڪࣴرُ رࣹسࣹݧْ، نگࣹينْ جࣴمْبَتْ، تࣹ دُنگࣹينْ ڪࣷ جَرِݧࣷو؞ <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>سࣹينُ يࣴڪّ، ݧُ رࣹنْدِ، نگࣹينْ گِسْ، تࣹ دُنگࣹينْ ݖِ لࣹڪّ؛ سࣹينْ مبَامْ، ݧُ نَنگُ ڪࣷ ݖِ سࣹينِ لࣷخࣷ، تࣹ دُ دࣺلْسِ ݖِ يࣹينْ؛ سࣹينِ گࣵتّ، ݧُ جࣺبَّلْ سࣹينِ نࣷونْ، تࣹ ڪࣹنّ دُ لࣹينْ وَلُّ؛ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>سࣹينْ دࣷومْ يُ گٗورْ اَڪْ يُ جِگࣺينْ، ݧُ جࣺبَّلْ وࣹنࣹينْ خࣹيتْ ݖِ سࣹينْ ڪَنَمْ، نگࣹينْ دِ لࣹينْ سࣺينْتُ ݖِ نࣹينْ بࣺسْ بُ يࣵلَّ سࣵڪّ، تࣹ دُنگࣹينْ ݖِ مَنْ دَرَ؞ <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>سࣹينْ مࣹݧّࣹيفُمْ سُوفْ، اَڪْ مبࣷولࣹمْ سࣹينُ ݧَقْ، خࣹيتْ وُ نگࣹينْ خَمُلࣷونَ ڪࣷيْ لࣹڪّ، تࣹ دࣹيسْ لࣹينْ دِ نࣷتْ اَڪَ دࣴگَّاتࣹ رࣹڪّ، بࣺسْ بُ نࣹڪّ؞ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>دِنگࣹينْ مُجّ دࣷفْ ندَخْ لُ بُورْ سࣹينِ بࣴتْ نگࣹينْ دِ گِسْ؞ <span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">&#x200f;35</span><span class="vsp">&nbsp;</span>اَجِ سَخْ جࣹي لࣹينْ دِ دُمَا تَابِ اٗومْ، اَڪْ تَابِ يࣹيلْ يُ بࣷنْ؞ دُنگࣹينْ مَنَ اَمْ ݒَجَمْ، تࣹ ݖِ سࣹينْ وࣹوُ تࣵنڪّ لَيْ لَوࣹ، بَ ݖِ سࣹينْ ڪَوْ بࣷݒّ؞ <span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">&#x200f;36</span><span class="vsp">&nbsp;</span>اَجِ سَخْ جࣹي لࣹينْ دِ دِرِ، يࣹينْ اَڪْ سࣹينْ بُورْ بِ نگࣹينْ فَلْ، بَ ݖَ بِيرْ خࣹيتْ وُ نگࣹينْ خَمُلࣷونْ، يࣹينْ اَڪْ سࣹينِ مَامْ، نگࣹينْ دِ فَ جَامُ يࣹنࣹينْ يࣵلَّيْ بَنتّ اَڪْ دࣷجْ؞ <span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>دࣹيسْ نَ لࣹينْ مُجّ سࣹيخْلُ، دِ لࣹينْ لࣺيبࣷوڪَ ڪٗڪَّلࣹي فࣷوفَ ݖَ بِيرْ مبࣷولࣹمْ خࣹيتْ، يَ مُ لࣹينْ دࣵقْ جࣴمࣹ؞ <span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">&#x200f;38</span><span class="vsp">&nbsp;</span>جِوُ مُ بَرࣹ نگࣹينْ دِ يٗبُّ تࣷولْ، تࣹ لُ نࣺيوْ نگࣹينْ ݖَيْ اَمࣹ، ندَخْ نجࣺيرࣺيرْ يࣹي ڪࣷيْ وَتْ؞ <span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>اَيْ تٗوڪࣴرِ رࣹسࣹݧْ، نگࣹينْ جࣴمْبَتْ، سࣷنّ ݖَ، تࣹ بِيݧْ، دُنگࣹينْ ڪࣷ نَانْ، دُنگࣹينْ وِتّ دࣷومْ يَ اِتْ، ندَخْ سَخْ يࣹي ڪࣷيْ لࣹڪّ؞ <span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>اَيْ گَرَبِ اࣷلِوْ نگࣹينْ دِ اَمْ ݖِ سࣹينْ رࣺيوْ مࣺݒّ، وَايࣹ اَگْ دِوْ، دُنگࣹينْ ڪࣷ دِوࣷو، ندَخْ سࣹينْ دࣷومِ اࣷلِوْ يَ دَيْ يࣷلَخْ؞ <span id="bookmarks40"></span> <a id="v41"></a><span class="v">&#x200f;41</span><span class="vsp">&nbsp;</span>اَيْ دࣷومْ يُ گٗورْ اَڪْ يُ جِگࣺينْ نگࣹينْ دِ جُرْ، وَايࣹ دُݧُ لࣹينْ نࣹڪَّلْ، ندَخْ نجَامْ لَݧُيْ دُگِّ؞ <span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>سࣹينْ گࣺݒّ گَرَبْ اَڪْ سࣹينْ مࣹݧّࣹيفُمْ سُوفْ، سࣷݖّࣹتْ يࣹي ڪࣷيْ نَنگُ؞ <span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">&#x200f;43</span><span class="vsp">&nbsp;</span>دࣷخَنْدࣺيمْ بُ نࣹڪّ ݖِ سࣹينْ بِيرْ مࣷويْ يࣺيگْ تِيمْ لࣹينْ، بَ ݖَ ڪَوَ ڪَوْ، يࣹينْ نَگْ نگࣹينْ دِ وࣵݖّ، بَ سُوفࣹي سُوفࣹ؞ <span id="bookmarks43"></span> <a id="v44"></a><span class="v">&#x200f;44</span><span class="vsp">&nbsp;</span>مࣷومْ مࣷو لࣹينْ دِ لࣹبَلْ، وَايࣹ دُنگࣹينْ ڪࣷ لࣹبَلْ؞ مࣷومْ مࣷويْ دࣷونْ بࣷݒّ، يࣹينْ، نگࣹينْ دِ گࣹينْ؞ <span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">&#x200f;45</span><span class="vsp">&nbsp;</span>مبࣷولࣹمْ اَلْڪࣵنْدࣹ يِي ݧࣷو لࣹينْ دِ دَبْ، دَلْ ݖِ سࣹينْ ڪَوْ، تࣷݒّ لࣹينْ، بَ نگࣹينْ سࣵنڪُ، ندَخْ يࣹينَ دࣺگَّلُلْ سࣹينْ يࣵلَّ اَجِ سَخْ جِ، نگِرْ وࣷرْمَالْ اَيْ سَنْتَانࣹيمْ، اَڪْ دࣷگَلِ يࣷونَمْ، يِ مُ لࣹينْ دࣺنڪّ؞ <span id="bookmarks45"></span> <a id="v46"></a><span class="v">&#x200f;46</span><span class="vsp">&nbsp;</span>لࣷولُ مࣷويْ دࣷونْ، ݖِ سࣹينْ بِيرْ اَڪْ سࣹينْ بِيرْ اَسْڪَنْ، بَ فࣵوّ، اَيْ فِرْندࣹ اَڪِ ڪࣺيمَانْ يُ لࣹينْ دِ اࣵرْتُ؞ <span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">&#x200f;47</span><span class="vsp">&nbsp;</span>گَنَّاوْ يࣹينَ جَامُوُلْ سࣹينْ يࣵلَّ اَجِ سَخْ جِ ݖِ مبࣺگْتࣹ اَڪْ خࣷلْ بُ سࣹدّ، ڪࣹرࣷوگْ بَ نگࣹينْ بَرࣹلࣹي لࣺݒّ، <span id="bookmarks47"></span> <a id="v48"></a><span class="v">&#x200f;48</span><span class="vsp">&nbsp;</span>سࣹينْ نࣷونْ يِ اَجِ سَخْ جِيْ يࣹبَلْ ݖِ سࣹينْ بِيرْ، ݧࣷومْ نگࣹينْ دِ جَامُجِ ݖِ بِيرْ خِيفْ، اَڪْ مَرْ اَڪْ رَفْلࣹ، اَڪْ گࣺݒّ ݧࣵڪّ؞ اَجِ سَخْ جࣹييْ تࣹگْ يࣹتُ وࣹݧْ ݖِ سࣹينْ ندࣷدّ، بَ سࣵنڪّ لࣹينْ؞ <span id="bookmarks48"></span> <a id="v49"></a><span class="v">&#x200f;49</span><span class="vsp">&nbsp;</span>اَجِ سَخْ جࣹييْ جٗگْلࣷو ݖِ سࣹينْ ڪَوْ، خࣹيتْ وُ سࣷرࣹ، ݧُ بࣵيِّڪࣷو ݖَ ݖَتِ اࣵدِّنَ، دِڪّ نࣹ مِلِبْ نِگْ جَخَايْ، تࣹ دࣺگُّلࣹينْ اَوْ لࣵڪَّمْ، <span id="bookmarks49"></span> <a id="v50"></a><span class="v">&#x200f;50</span><span class="vsp">&nbsp;</span>خࣹيتْ وُ ݧࣵنگّ ڪَنَمْ تࣹ رُسُݧُ مَگْ، يࣴرࣴمُݧُ گࣷنࣹ؞ <span id="bookmarks50"></span> <a id="v51"></a><span class="v">&#x200f;51</span><span class="vsp">&nbsp;</span>ݧࣷويْ يࣵݒّ سࣹينُگْ جُرْ، لࣹڪّ سࣹينْ گࣵنݖَخْ، بَ نگࣹينْ رَافْ؞ دُݧُ لࣹينْ وَݖّࣹ دَرَ؛ دُ ݒࣹݒّ، دُ بِيݧْ، دُگْ دِوْ، دُ دࣷومُ جُرْ گُ گُدّ اَڪْ گُ گࣵتّ، بَ نگࣹينْ فَرْ سࣵنڪُ؞ <span id="bookmarks51"></span> <a id="v52"></a><span class="v">&#x200f;52</span><span class="vsp">&nbsp;</span>دࣹيسْ نَ لࣹينْ گَوࣹ ݖِ سࣹينْ دࣴڪّ يࣺݒّ، بَ سࣹينْ تَتَ يُ ڪَوࣹ تࣹ دࣵبّلِڪُ، يَ نگࣹينْ يَاڪَارࣷونْ ݖِ سࣹينْ رࣺيوْ مࣺݒّ، مࣵبّ؞ دࣹيسْ نَ لࣹينْ گَوࣹ سࣹينْ دࣴڪّ يࣺݒّ، ݖِ مبࣷولࣹمْ رࣺيوْ، مِ لࣹينْ سࣹينْ يࣵلَّ اَجِ سَخْ جِ جࣷخْ؞ <span id="bookmarks52"></span> <a id="v53"></a><span class="v">&#x200f;53</span><span class="vsp">&nbsp;</span>دِنگࣹينْ مُجّ لࣹڪّ سࣹينْ مࣹݧّࣹيفُمْ نجُرُڪَايْ، سࣹينْ سُوخُ دࣷومْ يُ گٗورْ اَڪْ يُ جِگࣺينْ، يِ لࣹينْ سࣹينْ يࣵلَّ اَجِ سَخْ جِ مَيْ، ندَخْ گَوْ بَ، اَڪْ تَنݖّ بُ لࣹينْ سࣹينِ نࣷونْ تَنݖّ؞ <span id="bookmarks53"></span> <a id="v54"></a><span class="v">&#x200f;54</span><span class="vsp">&nbsp;</span>گٗورْ گِ گࣴنَ لࣹوࣹتْ ݖِ يࣹينْ تࣹ خَيْ لࣷولْ دِنَ خࣹيلُ مبࣷڪَّمْ، خࣹيلُ جَبَرْ جُ مُيْ نࣷيّࣹي، اَڪْ ندࣹسُ دࣷومَمْ جُ مُ دࣹسࣹ، <span id="bookmarks54"></span> <a id="v55"></a><span class="v">&#x200f;55</span><span class="vsp">&nbsp;</span>نگِرْ بَݧَ سࣺدّ ڪࣹنّ ݖِ ݧࣷومْ ݖِ يࣵݒُّ دࣷومَمْ يَ مُيْ لࣹڪّ، ندَخْ دُ دࣹسࣹ دَرَ ݖَ بِيرْ گَوْ بَ، اَڪْ تَنݖّ بَ لࣹينْ سࣹينِ نࣷونْ تَنݖّ، ݖِ سࣹينْ دࣴڪّ يࣺݒّ؞ <span id="bookmarks55"></span> <a id="v56"></a><span class="v">&#x200f;56</span><span class="vsp">&nbsp;</span>جِگࣺينْ جُ گࣴنَ لࣹوࣹتْ تࣹ خَيْ ݖِ يࣹينْ، بَ نࣺيگُلَ تࣹگْ ندࣴگُّلْ تࣵنڪَمْ ݖِ سُوفْ ندَخْ خَيْتࣹيمْ اَڪْ لࣹوࣹتَايَمْ، دِنَ خࣹيلُ جࣴڪّࣴرَمْ جُ مُيْ نࣷيّࣹي، اَڪْ دࣷومَمْ جُ گٗورْ اَڪْ جُ جِگࣺينْ؞ <span id="bookmarks56"></span> <a id="v57"></a><span class="v">&#x200f;57</span><span class="vsp">&nbsp;</span>دَيْ فࣹڪّ مُ نَمَّ لࣹڪّ ݖِ ڪُمْݒَ دࣷومْ جُ مُ دࣷورَ وَسِنْ، بࣷولࣹ ڪࣷوڪْ اࣵندّ بَ، ندَخْ لࣺݒّ اَيْ ݧࣵڪّ ݖَ بِيرْ گَوْ بَ اَڪْ تَنݖّ، بَ لࣹينْ سࣹينِ نࣷونْ تَنݖّ ݖَ سࣹينِ دࣴڪّ؞ <span id="bookmarks57"></span></div><span id="bookmarks57"></span><a id="v58"></a>
<div class="p"><span class="v">&#x200f;58</span><span class="vsp">&nbsp;</span>سُ نگࣹينْ سࣵمّࣷووُلَ جࣴفࣹ مبࣷولࣹمْ ڪࣵدُّيْ يࣷونْ وِي بِنْدࣹ ݖِ تࣺيرࣹ بِي، نگِرْ وࣷرْمَالْ بࣷرࣷومْ تُرْ وُ مࣵگّ وِي تࣹ رَگْلُ، سࣹينْ يࣵلَّ اَجِ سَخْ جِ، <span id="bookmarks58"></span> <a id="v59"></a><span class="v">&#x200f;59</span><span class="vsp">&nbsp;</span>سُ بࣷوبَا اَجِ سَخْ جِ دِنَ رࣺيَلْ سࣹينِ دُمَ، اَڪْ سࣹينْ دُمَيْ اَسْڪَنْ، دُمَ يُ مَگْ تࣹ يࣵگّ، اَڪْ وࣷݒّ يُ آيْ تࣹ اࣴسْ؞ <span id="bookmarks59"></span> <a id="v60"></a><span class="v">&#x200f;60</span><span class="vsp">&nbsp;</span>مࣷويْ دࣺلّࣷوسِ فِ سࣹينْ ڪَوْ، مبࣷولࣹمْ جࣵنگࣷرࣷيْ مِسْرَ يُ نگࣹينْ رَگَلࣷونْ، ݧُ تَقْ لࣹينْ؞ <span id="bookmarks60"></span> <a id="v61"></a><span class="v">&#x200f;61</span><span class="vsp">&nbsp;</span>تࣹ اِتْ مبࣷولࣹمْ وࣷݒّ اَڪْ مبࣷولࣹمْ مبُگَلْ مُ بِنْدࣹوُلْ ݖِ تࣺيرࣹبْ يࣷونْ وِي، اَجِ سَخْ جࣹي لࣹينْ ڪࣷيْ يࣹنْ، بَ نگࣹينْ سࣵنڪُ؞ <span id="bookmarks61"></span> <a id="v62"></a><span class="v">&#x200f;62</span><span class="vsp">&nbsp;</span>نِتْ ݧُ نࣺيوْ نگࣹينْ دِ دࣹسࣹ، تࣹ بَرࣹ وࣷونْ نِ بِدِّيوِ اَسَمَانْ، ندَخْ ݧࣵڪَّ دࣺگَّلْ سࣹينْ يࣵلَّ اَجِ سَخْ جِ؞ <span id="bookmarks62"></span> <a id="v63"></a><span class="v">&#x200f;63</span><span class="vsp">&nbsp;</span>سُ ڪࣷ دࣹفࣹي نࣷونࣹي اَجِ سَخْ جِ دَانْ بࣺگࣹ دِ لࣹينْ بَاخࣹ اَڪَ يࣷڪّ، نࣷونُ لَ اَجِ سَخْ جِيْ بࣺگࣹ دِ لࣹينْ سࣵنڪّ اَڪَ فࣵڪَّسْ، تࣹ دࣹيسْ نَ لࣹينْ دࣺجَّتࣹي ݖَ رࣺيوْ مَ نگࣹينْ جࣴمْ، نگِرْ نَنگُجِ ڪࣷ؞ <span id="bookmarks63"></span> <a id="v64"></a><span class="v">&#x200f;64</span><span class="vsp">&nbsp;</span>اَجِ سَخْ جࣹي لࣹينْ دِ وَسَارࣹ ݖِ بِيرْ مبࣷولࣹمْ خࣹيتِ اࣵدِّنَ، ݖَتْ بَ ݖَتْ، نگࣹينْ دِ فَ جَامُ يࣹنࣹينْ يࣵلَّ يُ نگࣹينْ خَمُلࣷونْ، دُ يࣹينْ دُ سࣹينِ مَامْ، يࣵلَّيْ بَنتّ اَڪْ دࣷجْ؞ <span id="bookmarks64"></span> <a id="v65"></a><span class="v">&#x200f;65</span><span class="vsp">&nbsp;</span>ݖَ بِيرْ خࣹيتْ يࣷويُ نَگْ، دُنگࣹينْ فَ اَسْتَنْدِڪࣷو، دُنگࣹينْ فَ اَمْ سَخْ فُ نگࣹينْ نࣷݒَّلࣹ سࣹينْ تࣺسْتࣴنْ؞ اَجِ سَخْ جࣹي لࣹينْ فَيْ تࣹگْ فِتْ وُ رࣴݖّ، اَڪْ گࣴتْ يُ گِيمْ، اَڪْ خࣷلْ بُ جࣹيخْ؞ <span id="bookmarks65"></span> <a id="v66"></a><span class="v">&#x200f;66</span><span class="vsp">&nbsp;</span>سࣹينْ بَڪَّنْ اَيْ نࣹڪّ ݖِ خࣷتّ، نگࣹينْ دࣴڪّࣹ تِيتَانگࣹيْ گُدِّ اَڪْ بࣴݖّࣴگْ، تࣹ سࣹينْ اࣴلّࣴگْ دࣷوتُ لࣹينْ وٗورْ؞ <span id="bookmarks66"></span> <a id="v67"></a><span class="v">&#x200f;67</span><span class="vsp">&nbsp;</span>اَگْ سُبَ نگࣹينْ نࣹ:‏ «اࣺيْ وَايْ، بُ دࣷونْ نگࣷونَتِ؞» بُ نگࣷونࣹي نگࣹينْ نࣹ:‏ «اࣺيْ وَايْ، بُ دࣷونْ سُبَاتِ!‏»، ندَخْ تِيتَانگࣹ لُ نگࣹينْ دِ تِيتْ، اَڪْ لِ نگࣹينْ دِ تࣹگْ سࣹينِ گࣴتْ؞ <span id="bookmarks67"></span> <a id="v68"></a><span class="v">&#x200f;68</span><span class="vsp">&nbsp;</span>اَجِ سَخْ جࣹي لࣹينْ دِ يࣹبْ ݖِيْ گَالْ، دࣹلّࣷو لࣹينْ مِسْرَ، يࣷونْ وُ مَ لࣹينْ نࣷونْ دُنگࣹينْ ڪࣷ گِسَتِ، نگࣹينْ دِ فَ جَايْ سࣹينْ بࣷݒّ سࣹينِ نࣷونْ، نگِرْ دࣷونْ سࣹينْ جَامْ يُ گٗورْ اَڪْ يُ جِگࣺينْ، تࣹ ڪࣹنّ دُ لࣹينْ جࣴندّ؞ <span id="bookmarks68"></span></div>

<div class="s"><div id="s3">ڪٗلّࣴرࣹ گِ يࣹيسْلُ نَ </div></div><span id="bookmarks68"></span><a id="v69"></a>
<div class="p"><span class="v">&#x200f;69</span><span class="vsp">&nbsp;</span>لِي مࣷويْ سࣵرْتِ <span class="footnote selectable" id="G-40">ڪٗلّࣴرࣹ</span>، گِ <span class="footnote selectable" id="G-3">اَجِ سَخْ</span> جِ سَنْتࣷونْ مُوسَىٰ نگِرْ مُ فَسࣷو ڪࣷ اَڪْ <span class="footnote selectable" id="G-13">بࣵنِّ إِسْرَاءِيلْ</span>، ݖَ رࣺيوُمْ مࣷوَبْ، تࣹ بࣷڪّࣹوُلْ اَڪْ ڪٗلّࣴرࣹ گَ مُ فَسࣷو وࣷونْ اَڪْ ݧࣷومْ ݖَ تُنْدُ اࣷرࣹبْ؞ <span id="bookmarks69"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
