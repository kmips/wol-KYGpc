<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 42</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-041.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;42&nbsp;&nbsp;</a></span>
  <span class="button"><a href='01-GEN-043.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">مَگِ يُوسُفَ يَ دࣹمْ نَݧُ مِسْرَ </div></div><a id="v1"></a>
<div class="m">
<div class="c-drop">42</div> <span class="v">&#x200f;1</span><span class="vsp">&nbsp;</span>بَ يَعْقُوبَ يࣺگࣹي نࣹ ݒࣹݒّ اَمْ نَ مِسْرَ، دَا وَخْ اَيْ دࣷومَمْ يُ گٗورْ، نࣹ لࣹينْ:‏ «لُ نگࣹينْ دِ تࣷوگْ، دِ خࣷولَنْتࣹ رࣹڪّ؟» <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>مُ نࣹ لࣹينْ:‏ «دࣺگّ نَا نࣹ ݒࣹݒّ اَمْ نَ ݖَ مِسْرَ؞ دࣹمْلࣹينْ جࣴنْدَلِ نُ ݖَ، ندَخْ نُ مَنَ دُندّ، بَ خِيفْ بَݧْ نࣷو رࣹيْ ڪَيْ!‏» <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">&#x200f;3</span><span class="vsp">&nbsp;</span>ݖِ ڪَوْ لࣷولُ فُڪِّ مَگِ يُوسُفَ يَ دࣹمْ مِسْرَ، جࣴنْدِ ݒࣹݒّ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>وَايࣹ يَعْقُوبَ يࣹبَلُلْ بࣹݧَمِنْ، رَڪُّ يُوسُفَ، ندَخْ دَفَ رَگَلْ نࣹ مُسِبَ مَنْ نَ ڪࣷو دَبْ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>دࣷومِ إِسْرَاءِيلْ ݧࣴوْ نَگْ ݖِ بِيرْ ݧِيْ جࣴندّسِ ݒࣹݒّ، ندَخْ خِيفْ بِ لَوࣷونْ نَ بَ ڪَنَانْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>فࣹڪّ بࣷوبَ يُوسُفَ مࣷويْ دࣷگَلْ ݖَ رࣺيوْ مَ، دِ جَايْ ݒࣹݒّ وَا رࣺيوْ مࣺݒّ؞ مَگِ يُوسُفَ يَ ݧࣴوْ، سُجّٗوتَلْ يُوسُفَ؞ <span id="bookmarks6"></span></div>

<div class="s"><div id="s2">يُوسُفَ خُݒّ نَ مَگَمْ يَ </div></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>نَڪَ لَ يُوسُفَ گِسْ مَگَمْ يَ، خࣵمِّ لࣹينْ، تࣹ مࣹلْ نِ ڪُ لࣹينْ خَمُلْ، دِ وَخْ اَڪْ ݧࣷومْ ڪࣵدُّ يُ دࣴگࣴرْ نࣹ لࣹينْ:‏ «فُ نگࣹينْ جٗگࣹ؟» ݧُ نࣹ ڪࣷ:‏ «رࣺيوُ ڪَنَانْ لَݧُ جٗگࣹ، دِ جࣴندّسِ اَبْ دُندّ؞» <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>يُوسُفَ خࣵمِّ نَ اَيْ مَگَمْ، وَايࣹ ݧࣷومْ خࣵمِّوُݧُ ڪࣷ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>خࣹلُمْ يُوسُفَ نࣹ يَرّ ݖَ لَ مُ گࣺنْتࣷونْ ݖَ ݧࣷومْ، دَلْدِ نࣹ لࣹينْ:‏ «يࣹينْ اَيْ يࣴدُّڪَتْ نگࣹينْ، يُيْ نࣹمِّڪُسِ مبٗوتِ رࣺيوْ مِ؞» <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>ݧُ نࣹ ڪࣷ:‏ «مُڪّ سَنگّ بِ، دَنُ لَيْ سِيَارࣹ، دِ وُتْسِ اَبْ دُندّ رࣹڪّ، <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>تࣹ نُنْ ݧࣺݒَّ بࣷڪّ بَايْ، دِ نِتْ ݧُ مَانْدُ؛ نُنْ ڪَيْ، سَنگّ بِ، دُنُ اَيْ يࣴدُّڪَتْ؞» <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>مُ نࣹ لࣹينْ:‏ «اَهَڪَيْ، نࣹمِّڪُسِ مبٗوتِ رࣺيوْ مِ مࣷو لࣹينْ تَخَ جٗگْ؞» <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>ݧُ نࣹ ڪࣷ:‏ «نُنْ ݧِي دِ لَ سِيَارࣹ دࣹ، فُڪِّ گٗورْ اَڪْ ݧَارْ لَنُ وࣷونْ، بࣷڪّ سُنُ بَايْ، بَ ݖَ ڪَنَانْ؞ ڪَ ݖَ گࣴنْ دِ خَلࣹي نگَ ݖَ سُنُ بَايْ، تࣹ ڪَ ݖَ دࣹسْ نࣹڪَّتُلْ؞» <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>يُوسُفَ نࣹ لࣹينْ:‏ «لِ مَ لࣹينْ وَخْ مࣷو اَمْ، اَيْ يࣴدُّڪَتْ دࣷݝّ نگࣹينْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>وَايࣹ نِي لاَ لࣹينْ دِ سࣹيتْلࣷو:‏ بُ سࣹينْ رَڪّ ݧࣴوُلْ، اَڪْ بَڪَّنُ فِرْعَوْنَ، دُنگࣹينْ فِ جٗگࣹ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>نَ ڪࣹنّ ݖِ يࣹينْ جࣴلِ سࣹينْ رَڪّ، ݧُ تࣴجْ ݧِ ݖِ دࣹسْ تࣹ تࣷݒّ سࣹينْ وَخْ، بَ خَمْ ندَخْ يࣹينَ نگِ ݖِ دࣴگّ؞ سُ دُلْ دࣴگّ، گِݧْ نَا ݖِ فِرْعَوْنَ نࣹ اَيْ يࣴدُّڪَتْ دࣷݝّ نگࣹينْ؞» <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>مُ تࣴجْ لࣹينْ ݧࣹتِّ فَنْ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>ݖَ گَنَّاوْ اࣴلّࣴگْ سَ يُوسُفَ نࣹ لࣹينْ:‏ «بُ نگࣹينْ دࣹفࣹي لِي مَيْ وَخْ، دِنگࣹينْ دُندّ، ندَخْ مَنْ رَگَلْ نَا يࣵلَّ؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>ندࣹگَمْ ݧُ مَانْدُ نگࣹينْ، نَ لࣹينْ ڪࣹنّ ݖِ سࣹينْ دࣷومِ بَايْ وُوتُ فِي، ݧِ ݖِ دࣹسْ دࣹمْ يٗبُّلْ ݒࣹݒّ سࣹينْ وَا ڪࣴرْ، يِ نࣹڪّ ݖِ خِيفْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>وَايࣹ نَنگࣹينْ مَ اِنْدِلْ سࣹينْ رَڪّ، بَ مَ خَمْ نࣹ لِ نگࣹينْ وَخْ دࣴگّ لَ؛ سُ ڪࣷ دࣹفࣹي دُنگࣹينْ دࣹي؞» ݧُ دَلْدِ نࣹ:‏ «وَاوْ،» <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>تࣹ نَا ݖِ سࣹينْ بِيرْ:‏ «ݖࣺيْ سُ نُ يࣺگࣷونْ، سُنُ اࣵقُ رَڪَّ نُ تࣷݒّ نِي، ندَخْ دَنُ ڪࣷو سࣹيتَانࣷونْ، مُ نࣹڪّ ݖِ نجࣵقَرࣹيْ خࣷلْ، دِ نُ تِنُ، تࣹ فَالࣹوُنُ ڪࣷ؛ لࣷولࣷو وَرَلْ سُنُ نجࣵقَرࣹيْ تࣹيْ جِي؞» <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>رُبࣹنْ نَگْ اࣵدُّ نࣹ لࣹينْ:‏ «ندَخْ نࣹوُمَ لࣹينْ وࣷونْ:‏ ‹بُلࣹينْ گࣵدُّ بَڪَّنُ خَلࣹ بِ،› وَايࣹ فَالࣹوُلࣹينْ مَ؛ تࣹيْ رࣹڪّ لَ نُ يࣵلَّ دࣷونْ خَارࣹ بَڪَّنَمْ، بِ نُ گࣵدُّ؞» <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>بَ ݧُيْ وَخْ لࣷولُ، فࣷوگࣷونْ نَݧُ نࣹ يُوسُفَ دࣺگُّلْ سࣹينْ لࣵڪّ، ندَخْ لࣵݒّتࣷ، بَ دࣷخࣷونْ سࣹينْ دِگَّنْتࣹ، دِ تࣹڪِّ؞ <span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>ݖِ بِيرْ لࣷولُ مُ دُمّٗويُ لࣹينْ، دِ جࣷويْ؞ <span id="bookmarks24"></span></div>

<div class="s"><div id="s3">دࣷومِ يَعْقُوبَ يَ دࣹلُّ نَݧُ ڪَنَانْ </div></div>
<div class="p">بَ مُ جࣷويࣹي بَ نࣷݒِّ، وَلْبَتِڪُ، وَخْ اَڪْ ݧࣷومْ، دࣷورَ جࣴلْ سِمࣹيࣷنْ، جࣺنگّ ڪࣷ ݖِ سࣹينْ ڪَنَمْ؞ <span id="bookmarks24"></span></div><a id="v25"></a>
<div class="p"><span class="v">&#x200f;25</span><span class="vsp">&nbsp;</span>گَنَّاوْ لࣷولُ يُوسُفَ جࣷخࣹ ندِگَلْ، ݧُ سࣷلْ سࣹينِ سَاڪُ ݒࣹݒّ، تࣹ ڪُ نࣹڪّ ݖَ ݧࣷومْ، ݧُ يࣹبَلْ ڪࣷ خَالِسَمْ ݖَ سَاڪࣷومْ، بَ نࣷݒِّ مَيَالࣹ لࣹينْ لُ ݧُ لࣹڪّ ݖَ يࣷونْ وَ؞ ݧُ دࣹفَلْ لࣹينْ نࣷونُ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>بَ مُ ڪࣷ دࣹفࣹي ݧُ سࣴفْ سࣹينِ مبَامْ ݒࣹݒّ مَ، دَلْدِ فَيْ بࣵيِّڪࣷو؞ <span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>فَ ݧُ دَلْ ݖَ گُدِّ، ڪࣹنّ ݖِ ݧࣷومْ بࣴگَّ خࣷنتّ مبَامَمْ، اُبِّ سَاڪࣷومْ رࣹڪّ، نࣹ ݒࣹمّ ݖِ خَالِسَمْ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>مُ نࣹ دࣷومِ بَايْ يَ:‏ «دࣹلّࣷو نَݧُ مَ سَمَ خَالِسْ، مُ نگِ نِي ݖِ سَمَ سَاڪُ؞» سࣹينْ فِتْ نࣹ تࣴرِتْ، ݧُيْ رَگْ-رَگِ، ڪُ نࣹ خࣷولْ سَ مࣷرࣷومْ، نَانْ:‏ «لُ نُ يࣵلَّ نَتّࣷو نِي؟» <span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">&#x200f;29</span><span class="vsp">&nbsp;</span>بَ ݧُ يࣹگّࣹي ݖَ سࣹينْ بَايْ يَعْقُوبَ ݖَ رࣺيوُ ڪَنَانْ، دَلْدِ ڪࣷيْ نࣹتَّلِ لِ لࣹينْ دَلْ لࣺݒّ، نࣹ ڪࣷ:‏ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>«وَا جَ يِلِفْ رࣺيوْ مَ دَفَ نࣷو رࣺسࣴتِ، فࣷوگْ نࣹ دَنُيْ يࣴدُّسِ رࣺيوْ مَ؞ <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>نُ نࣹ ڪࣷ:‏ ‹نُنْ اَيْ نِتْ ݧُ مَانْدُ لَنُ، دُنُ اَيْ يࣴدُّڪَتْ؛ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>فُڪِّ گٗورْ اَڪْ ݧَارْ لَنُ وࣷونْ يُ بࣷڪّ سُنُ بَايْ، وَايࣹ ڪࣹنّ ڪَ نࣹڪَّتُلْ، تࣹ ڪَ گࣴنْ دِ خَلࣹي نگَ فَ سُنُ بَايْ، بَ ݖَ رࣺيوُ ڪَنَانْ؞› <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>وَا جَ يِلِفْ رࣺيوْ مَ نࣹ نُ:‏ ‹نِ مَيْ خَمࣹ نࣹ ݧُ مَانْدُ نگࣹينْ، نِي لَ:‏ دَنگࣹينْ مَيْ بࣵيّࣹيڪْ ڪࣹنّ ݖِ يࣹينْ، تࣹ دࣹمْ يٗبُّلْ دُندّ سࣹينْ وَا ڪࣴرْ، يِ نࣹڪّ ݖِ خِيفْ؛ <span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>سُ ڪࣷ دࣹفࣹي نگࣹينْ اِنْدِلْ مَ سࣹينْ رَڪّ جُ ندَوْ، ڪࣷنْ دِنَا خَمْ نࣹ دُنگࣹينْ اَيْ يࣴدُّڪَتْ وَايࣹ نِتْ ݧُ مَانْدُ نگࣹينْ، تࣹ دِنَا لࣹينْ دࣹلّࣷو سࣹينْ مبࣷڪّ، نگࣹينْ مَنَ دࣹمْ فُ لࣹينْ نࣹيخْ ݖِ رࣺيوْ مِ؞›» <span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">&#x200f;35</span><span class="vsp">&nbsp;</span>نَڪَ لَ ڪُ نࣹڪّ سࣷتِّ سَاڪࣷومْ، نࣹ جࣵڪّ ݖَ مبُوسُ خَالِسَمْ؞ بَ ݧُ گِسࣹي مبُوسِ خَالِسْ يَ، ݧࣷومْ اَڪْ سࣹينْ بَايْ، دَݧࣷو تِيتْ؞ <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>سࣹينْ بَايْ يَعْقُوبَ نࣹ لࣹينْ:‏ «خَݧْ نگࣹينْ مَ اَيْ دࣷومْ:‏ يُوسُفَ نࣹڪَّتُلْ، سِمࣹيࣷنْ نࣹڪَّتُلْ، لࣺيگِ نگࣹينْ بࣴگَّ جࣴلْ بࣹݧَمِنْ، يٗبُّ؞ لࣷولُ لࣺݒّ ݖِ سَمَ ڪَوْ؛ نگَلَّ مَنْ!‏» <span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>رُبࣹنْ وَخْ اَڪْ بَايَمْ نࣹ ڪࣷ:‏ «سُ مَ لَ ڪࣷ دࣺلّࣷوسِلُلْ، بࣷو يࣹبࣷو رࣹيَلْ سَمَ ݧَارِ دࣷومْ يُ گٗورْ يِ؞ تࣹگَلْ بࣹݧَمِنْ ݖِ سَمَ لࣷخࣷ رࣹڪّ، مَنْ دِنَا لَ ڪࣷ دࣺلّࣷوسِلْ؞» <span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>ݖِ ڪَوْ لࣷولُ يَعْقُوبَ نࣹ:‏ «سَمَ دࣷومْ دَالْ، دُ اࣵندّ اَڪْ يࣹينْ، ندَخْ مَگَمْ فَاتُ نَ، تࣹ مࣷومْ رࣹڪَّ دࣹسْ؞ سُ ڪࣷ مُسِبَ دَبࣹي ݖِ يࣷونْ وِ نگࣹينْ جࣴمْ، دِنگࣹينْ مَ يٗبّࣹ نَقَرْ وُ مَيْ جࣵݒّ، بَ ڪࣹرَ مَيْ اࣵندّ اَڪْ سَمَ بِجَّاوْ، تࣵبِّ نجَنِيوْ؞» <span id="bookmarks38"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
