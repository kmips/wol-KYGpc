<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 35</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">35‏.4 </span><span class=\"ft\">خࣹيتُ گَرَبْ لَ گُ ݧُيْ وَخْ تࣹرࣹبࣹنتّ. </span></div>",
    "F-1": "<div class=\"footnote-p\"><span class=\"fr\">35‏.15 </span><span class=\"ft\">سࣹيتَلْ ݖِ 28‏.19. </span></div>",
    "F-2": "<div class=\"footnote-p\"><span class=\"fr\">35‏.18 </span><span class=\"fk\">بࣹݧَمِنْ </span><span class=\"ft\">مُ نگِ جٗگࣹ ݖِ </span><span class=\"fq\">بࣹنْ يَمِنْ، </span><span class=\"ft\">دِ تࣹڪِّ «دࣷومُ ندِجࣷورْ»، وَايࣹ لِ تُرْ وِيْ وُندّ مࣷويْ «دࣷومُ نجِگْلاَيْ».</span></div>",
    "F-3": "<div class=\"footnote-p\"><span class=\"fr\">35‏.22 </span><span class=\"fk\">يَعْقُوبَ </span><span class=\"ft\">مࣷويْ إِسْرَاءِيلْ. </span></div>"
};

initFootnotes(footnotes);


// Glossary entries
var glossary = {
    "G-63": "<div><span class=\"k\">سَرْخَلُڪَايْ ب-:‏</span> وَا ݒࣹنڪُ بَاخࣷو وࣷونْ نَݧࣷو يࣺڪَّتِلْ سࣹينِ يࣵلَّ، اَيْ سَرْخَلُڪَايْ ݖِ يࣹنّ بࣺرَبْ، نگِرْ نجُڪَّلࣹ ڪࣷ سࣹينِ يࣵلَّ. سَرْخَلُڪَايْ يࣷويُ، بَنْ لࣹيسْ ڪࣷ دَانْ تَبَخࣹ مبَا اَيْ خࣹيرْ، مُ تَخَوࣹ نِ وَخَنْدࣹ، تࣹ جُرْ گِ ݧُيْ دࣹفْ سَرَخْ دِ تࣹگࣹ ݖَ ڪَوْ. </div><div class=\"p\">نِتِ اَجِ سَخْ جِ ݖِ سࣹينْ وَلُّ بࣷݒّ، نَڪَ جࣹڪّ، دَانْ نَݧُ يࣺڪَّتِلْ اَجِ سَخْ جِ اَيْ سَرْخَلُڪَايْ يُ ݧُ ڪࣷيْ نجُڪَّلࣹ. بَ ڪࣴرُگْ جَامࣷوڪَايُ اَجِ سَخْ جِ تَخَوࣹي اِتَمْ، نࣷونُ لَ بࣵنِّ إِسْرَاءِيلْ اَمࣹ وࣷونْ ݧَارِ سَرْخَلُڪَايْ ݖَ بِيرْ ڪࣴرْ يࣵلَّ گَ، بࣹنّ بِ ݧُيْ لَڪّࣹ جُرْ گُ ݧُ رࣹنْدِ، بِ ݖِ دࣹسْ، ݧُ دِ ݖِ تَالْ ݖُورَايُ سَرَخْ. سَرْخَلُڪَايُ جُرْ گِ اَمُلْ وࣷونْ ڪُبࣹيرْ ݖَ ڪَوْ، وَايࣹ اَبْ ݖَاخَمْ لَ اࣵنْدَلࣷونْ، ݧُ دِ ݖِ تࣹگْ مَتّ مِ ݧُيْ لَڪّࣹ جُرْ گِ. اَيْ بࣺجّࣺنْ لَݧُ سࣵڪَّلࣷونْ بࣷوبُ سَرْخَلُڪَايْ ݖَ ݧࣹينْتِ ڪࣷݧَمْ يَ ݖَ ڪَوْ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-034.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;35&nbsp;&nbsp;</a></span>
  <span class="button"><a href='01-GEN-036.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يَعْقُوبَ سَنݖّ نَ بࣹتࣹلْ </div></div><a id="v1"></a>
<div class="m">
<div class="c-drop">35</div> <span class="v">&#x200f;1</span><span class="vsp">&nbsp;</span>بَ لࣷولُ وࣺيࣹي يࣵلَّ نࣹ يَعْقُوبَ:‏ «جٗگَلْ دࣹمْ بࣹتࣹلْ، تࣷوگْ فَ تࣹ نگَ سࣵڪَّلْ فَ <span class="footnote selectable" id="G-63">سَرْخَلُڪَايْ</span> يࣵلَّ، جِ لَ فࣹيݧُ، بَ نگَيْ دَوْ سَ مَگْ اࣹسَوُ؞» <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>يَعْقُوبَ وَخْ اَڪْ وَا ڪࣴرَمْ اَڪْ ݧِ اࣵندّ اَڪْ مࣷومْ ݧࣺݒّ نࣹ لࣹينْ:‏ «جࣴلࣹلࣹينْ ݖِ سࣹينْ بِيرْ تُورِ دࣷخَنْدࣺيمْ يِ، تࣹ نگࣹينْ سَنگُ-سࣹتْ تࣹ سࣷلُ؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>دَنُيْ دࣹمْ بࣹتࣹلْ، مَ سࣵڪَّلْ فَ سَرْخَلُڪَايْ يࣵلَّ، جِ مَ وَلُّ، بَ مَ نࣹڪّࣹي ݖِ نجࣵقَرࣹ، تࣹ اࣵندّ اَڪْ مَنْ فࣺݒّ فُ مَ جَارْ؞» <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>ݧُ دَلْدِ جࣷخْ يَعْقُوبَ مبࣷولࣹمْ تُورِ دࣷخَنْدࣺيمْ، يِ ݧُ يࣷرْ، اَڪْ سࣹينْ جَارࣷيْ نࣷݒّ، يَعْقُوبَ بࣷولࣹ سُولْ ݖَ تَاتُ گَرَبْ<span class="footnote selectable" id="F-0"><sup>¤</sup></span> گُ مَگْ گَ نࣹڪّࣷونْ ݖَ وࣹتُ دࣴڪّ، بَ ݧُ نَانْ سِڪࣹمْ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>گَنَّاوْ لࣷولُ ݧُ سࣵقِ، يࣵلَّ نَگْ وࣵݖّࣹ تِيتَانگࣹ لُ رࣺيْ ݖَ ڪَوْ دࣴڪّ، يَ لࣹينْ وࣴرْ، بَ تَلُݧࣷو دَبِ دࣷومِ يَعْقُوبَ يَ؞ <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>بَ مُ ڪࣷ دࣹفࣹي يَعْقُوبَ اَڪْ ݧِ مُ اࣵنْدَلْ ݧࣺݒّ اَگْسِ لُسْ، دِ بࣹتࣹلْ بَ تࣹيْ، فࣷوفَ ݖَ رࣺيوُ ڪَنَانْ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>مُ سࣵڪّ فَ نَگْ سَرْخَلُڪَايْ، تُدّࣹ بࣺرَبْ بَ اࣹلْ بࣹتࣹلْ، ندَخْ فࣷوفَ لَ ڪࣷ يࣵلَّ فࣹيݧࣷو، بِ مُيْ دَوْ مَگَمْ؞ <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>فࣷوفَ اِتَمْ لَ دࣹبࣷرَ، مَ دَا نࣵمْݒَلْ رࣹبࣹڪَ، فَاتࣷو، ݧُ سُولْ ڪࣷ ݖَ تَاتُ گَرَبْ گُ مَگْ گَ ݖَ وࣹتُ بࣹتࣹلْ؞ ݧُ تُدّࣹ گَرَبْ گَ اَلࣷنْ بَڪُتْ (مُ فِرِ گَرَبُ جࣷويࣷو)؞ <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>بَ يَعْقُوبَ جٗگࣹي ݒَدَنْ اَرَمْ، يࣵلَّ فࣹيݧُوَاتْ نَ ڪࣷ، بَرْڪࣹيلْ ڪࣷ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>نࣹ ڪࣷ:‏ </div>
<div class="q top-spacing">«يَا دِ يَعْقُوبَ، </div>
<div class="q">وَايࣹ دࣹيسَتُ لَ وࣷويࣹ يَعْقُوبَ؛ </div>
<div class="q">لࣺيگِ يَا دِ إِسْرَاءِيلْ؞» </div>
<div class="m">مُ تُدّࣹ ڪࣷ نَگْ إِسْرَاءِيلْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>يࣵلَّ نࣹيتِ ڪࣷ:‏ «مَنْ مَايْ يࣵلَّ اَجِ مَنْ جِ؞ گِيرَلْ تࣹ يࣷڪُّ، بَ اَوْ اَسْڪَنْ اَڪْ مبࣷولࣷويْ اَسْڪَنْ سࣷسࣷو ݖِ يَوْ، تࣹ اَيْ بُورْ اَسْڪَنࣷو ݖِ سَ گࣹݧࣷ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>رࣺيوْ، مِ مَ سࣺدّ إِبْرَاهِيمَ اَڪْ إِسْحَاقَ، يَوْ لاَ ڪࣷيْ سࣺدّ، يَاڪْ اَسْڪَنْ وِ سࣷقِڪࣷو ݖِ يَوْ؞» <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">&#x200f;13</span><span class="vsp">&nbsp;</span>نَڪَ لَ يࣵلَّ وَخْ اَڪْ يَعْقُوبَ لࣷولُ، دَلْدِ تࣹقْلِڪࣷو اَڪْ مࣷومْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>يَعْقُوبَ سَمݒّ دࣷجُ خࣵمِّڪَايْ ݖَ بࣺرَبْ، بَ يࣵلَّ وَخࣹ اَڪْ مࣷومْ، تُورَلْ ڪࣷ فَ بِيݧْ، سࣷتِّ فَ دِوْ، سࣹلَّلࣹ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>يَعْقُوبَ مَ نگَ تُدّࣹ بࣺرَبْ، بَ يࣵلَّ وَخࣹيڪْ مࣷومْ، بࣹتࣹلْ<span class="footnote selectable" id="F-1"><sup>¤</sup></span>؞ <span id="bookmarks15"></span></div>

<div class="s"><div id="s2">بࣹݧَمِنْ جُدُّ نَ، رَسࣹلْ فَاتُ </div></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>بَ لࣷولُ وࣺيࣹي ݧُ جٗگࣹ بࣹتࣹلْ، دࣹمْ بَيْ بࣴگَّ جُبْ اࣹفْرَتَ؞ رَسࣹلْ تࣷلُّ ݖِوْ مَتْ، تࣹ مَتْ وِ مࣹتِّ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>بَ مُ دࣹمࣹي بَ مَتْ وَ گࣴنَ مࣹتِّ، رࣹوْلِڪَتْ بَ نࣹ ڪࣷ:‏ «مُݧَلْ نَگْ، ندَخْ گٗورْ لاَتِ دࣹ!‏» <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>بࣷوبَ رَسࣹلَ نگِ وَاجَ فَاتُ؞ تࣹرࣹوُلْ بَلَ بَڪَّنَمَ رࣷتْ تُدّࣹ نَ خَلࣹ بِ بࣹنࣷنِ (مُ فِرِ سَمَ دࣷومُ ݖࣷونࣷ)؞ تࣹيوُلْ بَايْ بِ تُدّࣹ ڪࣷ بࣹݧَمِنْ (مُ فِرِ سَمَ دࣷومُ نجِگْلاَيْ)<span class="footnote selectable" id="F-2"><sup>¤</sup></span>؞ <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">&#x200f;19</span><span class="vsp">&nbsp;</span>ݖِ ڪَوْ لࣷولُ رَسࣹلْ فَاتُ، ݧُ دࣹنݖّ ڪࣷ ݖَ يࣷونُ اࣹفْرَتَ، گَ ݧُيْ وَخْ بࣹتْلࣹيࣹمْ بَ تࣹيْ؞ <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>يَعْقُوبَ نَگْ سَمݒّ اَوْ دࣷجْ ݖَ بࣵمّࣹيلْ بَ، تࣹ مࣷويْ خࣵمِّڪَايُ بࣵمّࣹيلُ رَسࣹلْ بَ تࣹيْ جِي؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>بَ مُ ڪࣷ دࣹفࣹي إِسْرَاءِيلْ جٗگࣹ فَ، سَمݒّ خَيْمَامْ ݖَ گَنَّاوْ مِگْدَلْ اࣹدࣹرْ؞ <span id="bookmarks21"></span></div>

<div class="s"><div id="s3">دࣷومِ يَعْقُوبَ يَ </div></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>بَ إِسْرَاءِيلْ دࣴڪّࣹي ݖَ رࣺيوْ مَ، اَمْ نَ بࣺسْ رُبࣹنْ دࣹمْ تࣴدّ اَڪْ بِلاَ، نࣹڪَّالࣹبْ بَايَمْ؛ إِسْرَاءِيلْ يࣺگْ ڪࣷ؞ </div>
<div class="p">دࣷومِ يَعْقُوبَ<span class="footnote selectable" id="F-3"><sup>¤</sup></span> يُ گٗورْ فُڪّ لَݧُ اَڪْ ݧَارْ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>دࣷومِ لࣹيَ ݧࣷويْ:‏ رُبࣹنْ، تَاوُبْ يَعْقُوبَ، اَڪْ سِمࣹيࣷنْ اَڪْ لࣹوِ اَڪْ يُدَ اَڪْ اِسَاڪَرْ اَڪْ سَبُلࣷنْ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>دࣷومِ رَسࣹلْ دِ يُوسُفَ اَڪْ بࣹݧَمِنْ؞ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>دࣷومِ بِلاَ، جَامُبْ رَسࣹلْ، دِ دَنْ اَڪْ نࣹفْتَلِ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>دࣷومِ سِلْݒَ، جَامُبْ لࣹيَ، دِ گࣵدّ اَڪْ اَسࣹرْ؞ ݧࣷوݧࣷويْ دࣷومِ يَعْقُوبَ، تࣹ مُ اَمْ لࣹينْ ݖَ ݒَدَنْ اَرَمْ؞ <span id="bookmarks26"></span></div>

<div class="s"><div id="s4">إِسْحَاقَ نࣹلَوْ نَ </div></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>يَعْقُوبَ دࣹلُّ نَ ڪࣴرْ بَايَمْ إِسْحَاقَ فَ مَمْرࣹ، ݖَ ڪِرْيَاتْ اَرْبَ، گَيْ اࣹبْرࣷنْ بَ تࣹيْ، فَ إِبْرَاهِيمَ اَڪْ إِسْحَاقَ دَلࣷونْ؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>إِسْحَاقَ دُندّ نَ تࣺيمࣺيرِ اَتْ اَڪْ جُرٗومْ ݧࣹتّ فُڪّ (180)؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>فࣷوفَ لَ بَڪَّنَمْ رࣷتࣹ، مُ فَاتُ، فࣹڪِّ اَيْ مَامَمْ، گَنَّاوْ بَ مُ مࣵگَّتࣹي، بَ ݧࣷرْ خࣷمّ؞ بَ لࣷولُ اَمࣹي اَيْ دࣷومَمْ اࣹسَوُ اَڪْ يَعْقُوبَ رࣷبْ ڪࣷ؞ <span id="bookmarks29"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
