<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>لُوگْ 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-37": "<div><span class=\"k\">جُوتِڪَتْ ب-:‏</span> ݖَ جَمࣷنࣷ يࣷويَ جُوتِڪَتْ يَ اَيْ يَوُتْ يُ دࣴنگّ لَݧُ وࣷونْ. وَا رࣷومْ لَݧُ دࣷونْ لِگّࣺييَلْ، بَ تَخْ يَوُتْ يَ وَا رࣷومْ تࣹگࣷونْ تࣵنڪّ، جࣺݒِّ لࣹينْ، جࣵݒّࣹ لࣹينْ اَيْ وࣷرْڪَتْ يُ گࣺنّ خࣹيتْ. </div>",
    "G-29": "<div><span class=\"k\">فَرِسࣹنْ ي-:‏</span> تَرِيخَ لَݧُ وࣷونْ ݖِ بِيرْ يَوُتْ يِ. ݧُ خࣺرْ لَݧُ وࣷونْ ݖِ سࣵمّ يࣷونُ مُوسَىٰ، وَايࣹ جࣴفْ جُ تࣹگُ بَ مُ اࣴݒّ ݖِ ندِگَلْ مࣷومْ لَݧُ جِيتَلْ، بَ سࣹينْ جَامُ يࣵلَّ مُجّ نࣹڪّ نگِسْتَلْ، اَڪْ خࣹيبࣹيلْ سࣹينْ دِگّ اَڪْ ڪࣺݒّ ڪُ بࣷڪُّلْ ݖِ ݧࣷومْ. </div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = true;
var baseRef  = "42-LUK-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='42-LUK-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;لُوگْ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='42-LUK-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='44-ACT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">سࣵمّ بࣺگࣹ نَ مࣹنّ خَرَمْ مُ فࣹيݧْ </div></div><a id="v1"></a>
<div class="m">
<div class="c-drop">15</div> <span class="v">&#x200f;1</span><span class="vsp">&nbsp;</span>مبࣷولࣹمْ <span class="footnote selectable" id="G-37">جُوتِڪَتْ</span> يࣹيڪْ بࣵڪَّارْڪَتْ يِ ݧࣷو دَانْ ݧࣴوْ ݖِ عِيسَىٰ، دِ ڪࣷ دࣺگْلُ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>ݖِ بِيرْ لࣷولُ <span class="footnote selectable" id="G-29">فَرِسࣹنْ</span> يَ اَڪْ فِرِڪَتِ يࣷونْ يَ دِ ݧُرُمْتُ نَانْ:‏ «ڪِي مࣷومْ بࣵڪَّارْڪَتْ يِ لَيْ نࣹيخࣷولْ، دِ بࣷڪّ اَڪْ ݧࣷومْ لࣹڪّ!‏» <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>عِيسَىٰ نَگْ لࣺيبْ لࣹينْ لِي، نࣹ لࣹينْ:‏ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>«اَنَ ڪَنْ ݖِ يࣹينْ مࣷويْ اَمْ تࣺيمࣺيرِ خَرْ، رࣺيرْلࣹ ݖِ مࣹنّ، تࣹ بࣵيِّوُلْ ݖَ اࣵلّ بَ جُرٗومْ ݧࣹينتّ فُڪِّ خَرْ يَ اَڪْ جُرٗومْ ݧࣹينتّ (99)، نگِرْ تࣷݒِّ مَ رࣺيرْ، بَ گِسْ ڪࣷ؟ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>بُ ڪࣷ گِسࣹي لَيْ بࣺگْ، تࣹگْ ڪࣷ ݖَ مبَگّ مَ، يٗبُّ ڪࣴرْ گَ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>تࣹ بُ اࣵگّࣹي ݖَ ڪࣴرْ گَ، خَرِتْ يَاڪْ دࣴڪّ يَ لَيْ وࣷو، نࣹ لࣹينْ:‏ ‹ڪَايْلࣹينْ نُ بࣺگࣹ، سَمَ خَرْ مَ رࣺيرࣷونْ، گِسْ نَا ڪࣷ!‏› <span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>«مَا لࣹينْ وَخْ، نࣹ لࣹينْ:‏ بُ بࣹنّ بࣵڪَّارْڪَتْ دࣷݝّ تُوبࣹي، نࣷونُ رࣹڪّ لَيْ دࣷونࣹ مبࣺگْتࣹ فَ اَسَمَانْ، بَ رَوْ مبࣺگْتࣹ مَ فَيْ اَمْ، بُ جُرٗومْ ݧࣹينتّ فُڪّ اَڪْ جُرٗومْ ݧࣹينْتِ نِتْ جُبࣹي، تࣹ سࣷخْلَوُݧࣷو تُوبْ؞ <span id="bookmarks7"></span></div>

<div class="s"><div id="s2">جِگࣺينْ بࣺگࣹ نَ تَڪَّايَمْ لُ فࣹيݧْ </div></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>«تࣹ اِتْ اَنَ جَنْ جِگࣺينْ مࣷويْ اَمْ فُڪِّ لِبِدࣷورْ، بࣹنّ رࣺيرْ ݖَ، تࣹ تَالُلْ اَبْ لࣵمݒّ، بُوبْ نࣺيگْ بَ، سࣹيتَ سࣹيتْ، بَ گِسْ ڪࣷ؟ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>بُ ڪࣷ گِسࣹي، خَرِتْ يَاڪْ دࣴڪّ يَ لَيْ وࣷو، نࣹ لࣹينْ:‏ ‹ڪَايْلࣹينْ نُ بࣺگࣹ، لِبِدࣷورْ بَ رࣺيرࣷونْ، گِسْ نَا ڪࣷ؞› <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>مَا لࣹينْ وَخْ نࣹ لࣹينْ:‏ نࣷونُ رࣹڪّ لَيْ دࣷونࣹ مبࣺگْتࣹ فَ مَلاَڪَيْ يࣵلَّ يَ، بُ بࣹنّ بࣵڪَّارْڪَتْ دࣷݝّ تُوبࣹي؞» <span id="bookmarks10"></span></div>

<div class="s"><div id="s3">بَايْ بࣺگࣹ نَ دࣷومَمْ جُ فࣹيݧْ </div></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>عِيسَىٰ نࣹيتِ:‏ «نِتَ اَمࣷونْ ݧَارِ دࣷومْ يُ گٗورْ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>ڪَ گࣴنْ دِ ندَوْ نࣹ بَايْ بَ:‏ ‹بَايْ، جࣷخْ مَ ݖࣺرْ بِ مَ يࣷونْ مَيْ ݖِ سُنُ اَلَلْ؞› بَ لࣷولُ اَمࣹي بَايْ بَ سࣺدَّلࣹ لࣹينْ اَلَلَمْ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>اَيْ فَنْ يُ نࣺيوْ گَنَّاوْ گِ، ڪَ گࣴنْ دِ ندَوْ جَايْ لࣺݒَّمْ، دَلْدِ تُڪِّ رࣺيوْ مُ سࣷرࣹ، دِ تࣷݒّ بَڪَّنَمْ بَ يࣵقْ فَ اَلَلَمْ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>گَنَّاوْ بَ مُ سࣵنڪࣹي لࣺݒّ، خِيفْ بُ مࣹتِّ دِڪَّلْ رࣺيوْ مَ، مُ دَلْدِ تࣵمْبَلࣹي ݧࣵڪّ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>ݖِ ڪَوْ لࣷولُ مُ دࣹمْ، دِ سُرْگَوُ ڪُ ݖࣷسَانࣷو ݖَ رࣺيوْ مࣷومَ، ڪࣷوڪُ يࣹبَلْ ڪࣷ ݖَ اَيْ تࣷولَمْ، مُيْ سࣵمّ اَيْ مبَامْ-خُوخْ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>مُ دࣹمْ بَ نࣷونْ نگࣺيجَ لࣹڪّ ݖَ خࣷلِّتِ دࣷومِ گَرَبْ يَ مبَامْ-خُوخْ يَيْ لࣹڪّ، فَجࣹبْ خِيفَمْ، تࣹ ڪࣹنّ مَيُ ڪࣷ ݖَ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>خࣹلْ مَ مُجّ دࣺلْسِ، مُ نࣹ:‏ ‹ݧَاتَ سُرْگَ لَ سَمَ بَايْ اَمْ، سࣹينْ لࣹڪّ نࣹ گࣵݧّ، مَنْ، اَبْ خِيفْ دِ مَ رࣹيْ فِي!‏ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>نَا جٗگْ، دࣹمْ ݖَ سَمَ بَايْ، نࣹ ڪࣷ:‏ «بَايْ، تࣷوݧْ نَا يࣵلَّ، تࣷوݧْ لَ؛ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>يࣹيࣷوتُمَا تُدّࣷو سَخْ سَ دࣷومْ؛ لࣺيگِ دࣹفْ مَ نِ ڪُ بࣷڪّ ݖِ سَيْ سُرْگَ؞» › <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>«مُ جٗگْ، نگِرْ دࣹلُّ ڪࣴرْ بَايَمْ؞ فُ سࣷرࣹ لَ ڪࣷ بَايَمْ سࣺينࣹ، مُيْ دِڪّ؞ مُ ݧࣹيوَنْتࣹ ڪࣷ، دَوْ، لَخَسُ ڪࣷ، فٗونْ ڪࣷ؞ <span id="bookmarks20"></span> <a id="v21"></a><span class="v">&#x200f;21</span><span class="vsp">&nbsp;</span>دࣷومْ جَ نࣹ ڪࣷ:‏ ‹بَايْ، تࣷوݧْ نَا يࣵلَّ، تࣷوݧْ لَ؛ يࣹيࣷوتُمَا تُدّࣷو سَخْ سَ دࣷومْ؞› <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>تࣹيوُلْ بَايْ بَ نࣹ اَيْ سُرْگَامْ:‏ ‹گَاوْلࣹينْ اِنْدِ مبُبّ مِ گࣴنَ رَفࣹتْ، سࣷلَلْ ڪࣷ، تࣹ نگࣹينْ تَڪَّلْ ڪࣷ اَبْ جَارࣷ ݖِ لࣷخࣷومْ، سࣷلَلْ ڪࣷ اَيْ دࣵلّ؞ <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>اِنْدِلࣹينْ سࣴلُّوْ يَفَلْ وَ، رࣹيْ، نُ لࣹڪّ، تࣹ بࣵنّࣹيخُ؛ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>ندَخْ سَمَ دࣷومْ جِي مࣷو دࣹي وࣷونْ تࣹ دࣹڪِّ نَ، مࣷو رࣺيرࣷونْ تࣹ فࣹيݧْ نَ؞› ݧُ دَلْدِ تࣵمْبَلࣹي بࣵنّࣹيخُ؞ <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>«لࣷولاَ نگَ فࣹڪّ مَگْ جَ ݖَ تࣷولْ يَ؞ بَ مَگْ جَ دِڪّࣹي بَ جُبْ ڪࣴرْ گَ، ݖَ لَ دࣺگّ ݒࣷ مَ اَڪْ ݒࣹݖّ مَ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>مُ وࣷو ڪࣹنّ ݖَ خَلࣹ يَ، لاَجْ ڪࣷ لُ خࣹوْ؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>مُ نࣹ ڪࣷ:‏ ‹سَ رَڪّ جَا دࣺلْسِ، سَ بَايْ رࣹيْ سࣴلُّوْ يَرْ وَ، ندَخْ لِ مُ دࣺلْسࣹيڪْ جࣵمّ؞› <span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">&#x200f;28</span><span class="vsp">&nbsp;</span>«مَگْ جَ نَگْ مࣹرْ، نَنگُوُلَ اَگْسِ، بَايَمْ گࣺنّ، دِ ڪࣷ سࣷݧّ؞ <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>مُ اࣵدُّ، نࣹ بَايَمْ:‏ ‹سࣹيتَلْ ݧَاتَ اَتْ لاَ لَ لِگّࣺييَلْ، سَ ندِگَلْ، مَسُمَ ڪࣷو مࣷيْ، تࣹ مَنْ، مَسُلࣷو مَا مَيْ سَخْ اَسْ تࣹفْ سُ نُ بࣺگْلࣷو، مَاڪْ سَمَيْ خَرِتْ؞ <span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>سَ دࣷومْ جِي دِڪّ، گَنَّاوْ بَ مُ يࣵقࣹي سَ اَلَلْ ݖِ اَيْ گࣵنݖّ، نگَ رࣹيَلْ ڪࣷ سࣴلُّوْ يَفَلْ وِ!‏› <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>مُ نࣹ ڪࣷ:‏ ‹دࣷومْ، يَوْ دࣹ نَڪَ جࣹڪّ مَنْ نگَ نࣹڪَّلْ، تࣹ مبࣷولࣹمْ لُ مَ اَمْ، يَا ڪࣷ مࣷومْ؞ <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>وَايࣹ مبࣺگْتࣹ اَڪْ بࣵنّࣹيخْ وَرْ نَ، ندَخْ سَ رَڪّ جِي مࣷو دࣹي وࣷونْ تࣹ دࣹڪِّ نَ، مࣷو رࣺيرࣷونْ تࣹ فࣹيݧْ نَ!‏›» <span id="bookmarks32"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
