<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 48</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-047.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;48&nbsp;&nbsp;</a></span>
  <span class="button"><a href='01-GEN-049.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">إِسْرَاءِيلْ ݧَانَلْ نَ اࣹفْرَيِمْ اَڪْ مَنَسࣹ </div></div><a id="v1"></a>
<div class="m">
<div class="c-drop">48</div> <span class="v">&#x200f;1</span><span class="vsp">&nbsp;</span>بَ لࣷولُ وࣺيࣹي ݧُ نࣹ يُوسُفَ بَايَمْ دَفَ تَوَتْ، مُ اࣵندّ اَڪْ ݧَارِ دࣷومَمْ مَنَسࣹ اَڪْ اࣹفْرَيِمْ، سࣹيتِ ڪࣷ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>بَ ݧُ يࣺگَلࣹي يَعْقُوبَ نࣹ دࣷومَمْ يُوسُفَا ڪࣷيْ سࣹيتْسِ، إِسْرَاءِيلْ دَفَ دࣴگࣴرْلُ، تࣷوگْ ݖَ لَلْ بَ؞ <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">&#x200f;3</span><span class="vsp">&nbsp;</span>يَعْقُوبَ نࣹ يُوسُفَ:‏ «يࣵلَّ بُورْ بِ فࣹيݧُ وࣷونْ نَ مَ ݖَ لُسْ ݖَ رࣺيوُ ڪَنَانْ، بَرْڪࣹيلْ مَ، <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>تࣹ وَخْ نَ مَ نࣹ مَ:‏ ‹دِنَا لَ گِيرَلْ، فُلَنْدِ لَ، دࣹفْ لَ نگَ سࣷسْ مبࣷولࣷومْ خࣹيتْ، تࣹ رࣺيوْ مِي لاَيْ مَيْ ݧِ اَسْڪَنࣷو ݖِ يَوْ، ݧُ مࣷومْ ڪࣷ فࣵوّ؞› <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>لࣺيگِ نَگْ سَ ݧَارِ دࣷومْ، يِ نگَ اَمْ مِسْرَ، لاَتَ مَ دِ لَ فࣹڪّسِ مِسْرَ، مَا لࣹينْ سࣺدّࣷو؞ مَايْ سࣺدّࣷو اࣹفْرَيِمْ اَڪْ مَنَسࣹ، ݧُيْ سَمَيْ دࣷومْ، نِ مَ جُرࣹ رُبࣹنْ اَڪْ سِمࣹيࣷنْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>وَايࣹ دࣷومْ، يِ نگَ اَمْ سࣹينْ گَنَّاوْ يَا لࣹينْ دِ فࣺيتࣹوࣷو، ݧُيْ وُيࣷو سࣹينْ تُرِ مَگْ ݖِ وࣵلُّ ندࣷنࣷ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>لِ تَخْ مَ دࣹفْ لࣷولُ مࣷويْ، بِ مَ جٗگࣹي ݒَدَنْ دِ ݧِبِّ، رَسࣹلْ دَفَ فَاتُ ݖَ يࣷونْ وَ ݖِ سَمَ ڪَنَمْ، بَ نُيْ تࣷلُّ ݖَ رࣺيوُ ڪَنَانْ، بࣷوبَ نُ نگَيْ دࣹمْ، بَيْ جُبْ اࣹفْرَتَ؞ مَ سُولْ ڪࣷ فࣷوفَ، ݖَ يࣷونُ اࣹفْرَتَ؞» اࣹفْرَتَ مࣷويْ بࣹتْلࣹيࣹمْ تࣹيْ؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>ݖِ ڪَوْ لࣷولُ إِسْرَاءِيلْ گِسْ دࣷومِ يُوسُفَ يَ؞ مُ نࣹ:‏ «ݧِي ݧࣷويْ ݧَنْ؟» <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>يُوسُفَ نࣹ بَايَمْ:‏ «ݧِي ݧࣷويْ سَمَ دࣷومْ، يِ مَ يࣵلَّ جࣷخْ فِي؞» بَايَمْ نࣹ ڪࣷ:‏ «نَݧُ جࣹگࣹسِ، مَ ݧَانَلْ لࣹينْ؞» <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>بࣷوبَ بࣴتِ إِسْرَاءِيلْ دَفَ لࣴنْدࣴمْ، بَ گِسَتُلْ ندَخْ لِ مُيْ مَگْ؞ يُوسُفَ جࣹگࣹݧَلْ لࣹينْ سࣹينْ مَامْ، مُ فٗونْ لࣹينْ، تَفْ لࣹينْ ݖِ بࣷݒَّمْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>إِسْرَاءِيلْ نَگْ نࣹ يُوسُفَ:‏ «يَاڪَارُمَ لَ وࣷونَ گِسَتِ، ندࣹڪࣹ يࣵلَّ دِنَ مَ مَيْ لُ رَوْ گِسْ لَ، ندَخْ گِسْ نَا سَيْ دࣷومْ؞» <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>ݖَ لَ لࣹينْ يُوسُفَ وࣵݖّࣹي فِ ݧُ اُوفُ ݖِ سࣹينْ مَامْ، دَلْدِ دࣴݒّ جࣴعࣴمْ ݖِ سُوفْ، <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>بَ نࣷݒِّ يُوسُفَ تَخَوَلْ لࣹينْ ݧࣷومْ ݧَارْ، ݧُ سࣺقْ ڪࣷ جَنࣷوڪْ إِسْرَاءِيلْ، لࣷخࣷلْ ندِجࣷورَمْ جࣵݒّ ݖِ اࣹفْرَيِمْ، مُ فࣺيتࣹ اَڪْ ݖࣵمّࣷݧُ إِسْرَاءِيلْ، لࣷخࣷلْ ݖࣵمّࣷݧَمْ جࣵݒّ ݖِ مَنَسࣹ، مُ فࣺيتࣹ اَڪْ ندِجࣷورُ إِسْرَاءِيلْ؞ ݧُ اࣵندّ جࣹگࣹسِ، <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>إِسْرَاءِيلْ نَگْ جࣵلَّوْلࣹ اَيْ لࣷخࣷومْ، تࣵلَّلْ ندِجࣷورَمْ، تࣹگْ ڪࣷ ݖَ ڪَوْ بࣷݒُّ اࣹفْرَيِمْ، مِ گࣴنْ دِ ندَوْ؛ ݖࣵمّࣷݧَمْ تࣹگࣹ ݖَ بࣷݒُّ مَنَسࣹ، دࣷونْتࣹ مࣷويْ تَاوْ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>مَ نگَيْ ݧَانَلْ يُوسُفَ؞ مُ نࣹ:‏ </div>
<div class="q top-spacing">«يࣵلَّ جِ سَمَيْ وَاجُرْ إِبْرَاهِيمَ اَڪْ إِسْحَاقَ تࣷݒّࣷونْ، </div>
<div class="q">مࣷومْ يࣵلَّ، جِ مَ سࣵمّ، بَ مَ جُدّࣷو بَ تࣹيْ جِي، <span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">&#x200f;16</span><span class="vsp">&nbsp;</span>مَلاَڪَ مِ مَ جࣷتْ ݖِ بࣺݒّ لࣷرَانگࣹ— </div>
<div class="q">يَلْ نَ بَرْڪࣹيلْ خَلࣹ يِ، </div>
<div class="q">بَ ݧُ سَخَلْ سَمَ تُرْ </div>
<div class="q">اَڪْ سَمَيْ تُرِ وَاجُرْ، إِبْرَاهِيمَ اَڪْ إِسْحَاقَ، </div>
<div class="q">تࣹ گِيرْ، بَ نࣹ گࣵݧّ ݖِ ڪَوْ سُوفْ؞» <span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">&#x200f;17</span><span class="vsp">&nbsp;</span>بَ يُوسُفَ گِسࣹي نࣹ بَايَمْ ݖَ بࣷݒُّ اࣹفْرَيِمْ لَ تࣹگْ لࣷخࣷلْ ندِجࣷورَمْ، مُ نَقَرِ ڪࣷ، مُ دَلْدِ جࣵݒّ لࣷخࣷلْ بَايَمْ، بࣴگّ ڪࣷو جࣴلࣹ ݖَ بࣷݒُّ اࣹفْرَيِمْ، تࣹگْ ڪࣷ ݖَ بࣷݒُّ مَنَسࣹ؞ <span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>يُوسُفَ نࣹ بَايَمْ:‏ «دࣺيتْ، بَايْ، ندَخْ ڪِي مࣷويْ تَاوْ، تࣹگَلْ سَ ندِجࣷورْ ݖِ بࣷݒَّمْ؞» <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>تࣹيوُلْ بَايَمْ لࣵنڪّ، نࣹ ڪࣷ:‏ «خَمْ نَا ڪࣷ، دࣷومْ، خَمْ نَا ڪࣷ؞ مࣷومْ اِتَمْ دِنَ دࣷونْ اَوْ خࣹيتْ تࣹيْ دࣷونْ ڪُ مࣵگّ، وَايࣹ رَڪَّمَ ڪࣷيْ سُتْ، تࣹ اَسْڪَنَمْ دِنَ لَوْ، بَ دِ اَيْ خࣹيتْ؞» <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>گَنَّاوْ لࣷولُ مُ ݧَانَلْ لࣹينْ ڪࣹرࣷوگْ نࣹ لࣹينْ:‏ «يَلْ نَ إِسْرَاءِيلْ دِ ݧَانࣹ سࣹينِ تُرْ نَانْ:‏ ‹يَلْ نَ لَ يࣵلَّ دࣹفْ نِ اࣹفْرَيِمْ اَڪْ مَنَسࣹ؞›» نࣷونُ لَ جِيتَلࣹ اࣹفْرَيِمْ، دࣷورْ ݖَا تࣹگْ مَنَسࣹ؞ <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>بَ مُ ڪࣷ دࣹفࣹي إِسْرَاءِيلْ نࣹ يُوسُفَ:‏ «لࣺيگِ مَنْ دِنَا دࣹي، وَايࣹ يࣵلَّ دِنَ اࣵندّ اَڪْ يࣹينْ، بَ دࣹلّࣷو لࣹينْ ݖَ سࣹينْ رࣺيوُ مَامْ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>مَنْ نَگْ دِنَا لَ مَيْ ݖࣺرْ بࣷويْ اࣴݒّلࣹ سَيْ دࣷومِ بَايْ، مُيْ سُوفْ سُ مَ نَنگࣷو سَمَ سَامَرْ اَڪْ سَمَ فِتّ ݖَ اَمࣷرࣹينْ ݧَ؞» <span id="bookmarks22"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
