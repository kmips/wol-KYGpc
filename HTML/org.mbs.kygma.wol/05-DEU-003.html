<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>بَامْتُگْ يࣷونْ وِ 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3‏.15 </span><span class=\"ft\">گࣹنّ-وࣵلُّ دِيوَانُ گَلࣵدّ بَ ݖَ بࣴجْ-گࣵنَّارْ لَيْ وَخْ. سࣹيتَلْ ݖِ 3‏.12.</span></div>",
    "F-1": "<div class=\"footnote-p\"><span class=\"fr\">3‏.18 </span><span class=\"ft\">ݧِ وَرَ فࣺيتࣹوࣷو ݒࣹنڪُبْ دࣹخُ يُرْدَنْ لَ مُوسَىٰ دِ وَخَلْ فِي.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>",
    "G-13": "<div><span class=\"k\">بࣵنِّ إِسْرَاءِيلْ:‏</span> إِسْرَاءِيلْ مࣷويْ تُرْ وِ يࣵلَّ جࣷخْ يَعْقُوبَ، دࣷومُ إِسْحَاقَ، سࣴتُبْ إِبْرَاهِيمَ. ݧِ سࣷقِڪࣷو ݖِ يَعْقُوبَ لَݧُيْ وࣷويࣹ بࣵنِّ إِسْرَاءِيلْ مبَا يَوُتْ. ݧࣷو دࣹفْ فُڪِّ گِيرْ اَڪْ ݧَارْ، دِ خࣹيتْ يِ سࣷقِڪࣷو ݖِ دࣷومِ يَعْقُوبَ. گَنَّاوْ بَ رࣺيوْ مَ سࣺدّلِڪࣷو، سَا يُ مبِندّ مِ اِنْدࣹي بَاتُبْ «إِسْرَاءِيلْ» ݧَارࣹ، رࣺيوْ مࣺݒّ تَخُلْ ݧُيْ وَخْ، وَايࣹ فُڪِّ گِيرْ يِ فࣺيتࣹ بࣴجْ-گࣵنَّارْ رࣹڪّ لَݧُيْ وَخْ. </div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "05-DEU-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='05-DEU-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;بَامْتُگْ يࣷونْ وِ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='05-DEU-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">3</div> <span class="v">&#x200f;1</span><span class="vsp">&nbsp;</span>بَ لࣷولُ وࣺيࣹي نُ وَلْبَتِڪُ، اَوࣹ يࣷونْ وَ يࣺيگْ جࣴمْ بَسَنْ؞ اࣷگْ بُورُ بَسَنْ نَگْ دِڪّ دَجࣹيڪْ نُنْ، مࣷوڪْ گࣵنگࣷورَمْ گࣺݒّ، نگِرْ سࣷنگّ نُ خَرࣹ ݖَ اࣹدّرࣹيْ؞ <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>اَجِ سَخْ جِ نࣹ مَ:‏ «بُ ڪࣷ رَگَلْ، ندَخْ ݖِ سَيْ لࣷخࣷ لاَ ڪࣷ تࣹگْ، مࣷوڪْ گࣵنگࣷورَمْ گࣺݒّ، اَڪُمْ رࣺيوَمْ؞ نَنگَ ڪࣷ دࣹفْ نَ نگَ دࣹفࣷونْ سِوࣷنْ بُورُبْ اَمࣷرࣹينْ بَ وࣷونْ ݖَ اࣹسْبࣷنْ؞» <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>نࣷونُ لَ سُنُ يࣵلَّ اَجِ سَخْ جِ تࣹگࣹ اࣷگْ بُورُ بَسَنْ اِتَمْ ݖِ سُنُيْ لࣷخࣷ، مࣷوڪْ گࣵنگࣷورَمْ گࣺݒّ، نُ دُمَ لࣹينْ بَ دࣹسࣹوُلْ ڪُيْ دُندّ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>بࣷوبَ لَنُ نَنگُ مبࣷولࣹمِ دࣴڪَّمْ؞ اَمُلْ بࣹنّ دࣴڪّ بُ نُ نَنگُوُلْ ݖِ ݧࣷومْ:‏ جُرٗومْ بࣹنّ فُڪِّ دࣴڪّ، مبࣷولࣹمْ دِيوَانُ اَرْگࣷبْ، بَ بࣷڪّ ݖَ نگُورُگْ اࣷگْ ݖَ بَسَنْ؞ <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>يࣷويُ يࣺݒّ دِ دࣴڪّ يُ دࣵبّلِڪࣷو تَتَ يُ ڪَوࣹ، اَڪْ بُنتّ يُ تࣴجࣹ رࣵݒّ، تࣹ لِمَالࣹيسُلْ دࣴڪّ-دࣴڪَّانْ يُ بَرࣹي بَرࣹ، يُ دَرَ وࣴرُلْ؞ <span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>نُ فَاگَاگَلْ لࣹينْ، نَ نُ دࣹفࣷونْ اَڪْ سِوࣷنْ بُورُبْ اࣹسْبࣷنْ؞ دࣴڪّ يࣺݒّ لَنُ فَاگَاگَلْ:‏ گٗورْ اَڪْ جِگࣺينْ بَ ݖَ تُوتْ-تࣵنڪّ يَ؞ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>مبࣷولࣹمْ جُرْ گَاڪْ اَلَلِ دࣴڪّ يَ نَگْ، نُ سࣴخࣴتࣷو؞ <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>جَنتّ يࣷويُ لَنُ نَنگࣷو ݖِ لࣷخࣷلْ ݧَارِ بُورِ اَمࣷرࣹينْ ݧࣷوݧَ ݖَ وࣵلاَّ دࣹخُ يُرْدَنْ، رࣺيوْ مَ دَلࣹ ݖَ خُرُ اَرْنࣷنْ، بَ ݖَ تُنْدُ اࣹرْمࣷنْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>اࣹرْمࣷنْ گࣷوگُ لَ وَا سِدࣷنْ دِ وࣷويࣹ سِرْيࣷݝْ، اَمࣷرࣹينْ ݧِ دِ ڪࣷ وࣷويࣹ سࣹنِرْ؞ <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>مبࣷولࣹمْ دࣴڪِّ جࣷورْ گَ لَنُ نَنگُ، اَڪْ مبࣷولࣹمْ دِيوَانُ گَلࣵدّ، اَڪْ مبࣷولࣹمْ بَسَنْ، بَ ݖَ سَلْڪَ اَڪْ اࣹدّرࣹيْ، دࣴڪِّ نگُورُگْ اࣷگْ مُ بَسَنْ؞ <span id="bookmarks10"></span> <a id="v11"></a><span class="v">&#x200f;11</span><span class="vsp">&nbsp;</span>مࣹنُّمْ اࣷگْ بُورُ بَسَنْ دࣷݝّ مࣷو مُݖّࣷونْ ݖَ ندࣹسُ رࣹفَيࣹينْ ݧُ ݒࣷنڪَلࣹ ݧَ؞ لَلَمْ بَ، لَلُ وࣹݧْ گُ ݧُولْ لَ؞ مَ نگَ نࣷونࣹي ݖَ رَبَ، دࣴڪُّبْ اَمࣷنࣹينْ ݧَ؞ گُدَّايُ لَلْ بَ ݖِ خَسَبُ گٗورْ، جُرٗومْ ݧࣹينْتِ خَسَبْ لَ، دِ ݧࣹينْتِ مࣹيتَرْ اَڪْ گࣹنّ-وࣵلّ، يَاتُوَايْ بَ، ݧࣹينْتِ خَسَبْ، دِ ݧَارِ مࣹيتَرْ؞ <span id="bookmarks11"></span></div>

<div class="s"><div id="s1">سࣺدَّلࣹ نَݧُ ݒࣹنڪُبْ يُرْدَنْ </div></div><span id="bookmarks11"></span><a id="v12"></a>
<div class="p"><span class="v">&#x200f;12</span><span class="vsp">&nbsp;</span>سُوفْ سࣷوسُ نُ نَنگُ ݖَ جَنتّ يࣷويَ، تࣹ دَلࣹ ݖَ اَرࣷوࣹرْ گَ ݖَ خُرُ اَرْنࣷنْ ݖَ بࣴجْ-سَالُمْ، اَڪْ ݖَ بࣴجْ-گࣵنَّارْ، گࣹنّ-وࣵلُّ دِيوَانُ تُنْدِ گَلࣵدّ، اَڪِ دࣴڪَّمْ، مَا ڪࣷ جࣷخْ رُبࣹنࣹينْ ݧِ، اَڪْ گࣵدّࣹينْ ݧِ؞ <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>ندࣹسُ گَلࣵدّ اَڪْ مبࣷولࣹمْ بَسَنْ گُ نگُورُگْ اࣷگْ، مَ جࣷخْ ڪࣷ گࣹنّ-وࣵلُّ گِيرُگْ مَنَسࣹ؞ دِيوَانُ اَرْگࣷبْ گࣺݒّ اَڪْ بَسَنْ گࣷوگُ گࣺݒّ، لَݧُ دَانْ وࣷويࣹ رࣺيوُمْ رࣹفَيࣹينْ ݧَ؞ <span id="bookmarks13"></span> <a id="v14"></a><span class="v">&#x200f;14</span><span class="vsp">&nbsp;</span>يَيِرْ مِ اَسْڪَنࣷو ݖِ مَنَسࣹ مࣷو نَنگُ مبࣷولࣹمْ دِيوَانُ اَرْگࣷبْ، بَ ݖَ ڪࣹمُ رࣺيوُمْ گࣹسُرࣹينْ ݧَ، اَڪْ مَاڪَتࣹينْ ݧَ؞ مࣷو تُدّࣹ بࣷݒَّمْ بَسَنْ گࣷوگُ، بَ تَخْ ݧُ دِ ڪࣷ وࣷويࣹ سَنݖِ يَيِرْ بَ تࣹيْ جِي؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>اَسْڪَنُ مَڪِرْ لاَ جࣷخْ دِيوَانُ گَلࣵدّ<span class="footnote selectable" id="F-0"><sup>¤</sup></span>؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>رُبࣹنࣹينْ ݧࣹيڪْ گࣵدّࣹينْ ݧِ لاَ جࣷخْ لَ دَلࣹ دِيوَانُ گَلࣵدّ بَ ݖَ خُرُ اَرْنࣷنْ، دِگُّ خُرْ وَ دِ سࣹينْ ڪࣹمُ سُوفْ ݖِ گࣹنّ وࣹتْ، دࣹخُ يَبࣷگْ دِ سࣹينْ ڪࣹمُ ݧࣷوڪْ اَمࣷنࣹينْ ݧَ؞ <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>فَ جࣷورْ گَ فࣹگّࣷوڪْ دࣹخُ يُرْدَنْ اِتْ دِ ڪࣹمُ، دِگَّنْتࣹ دࣹخُ ڪِنࣹرࣹتْ ݖَ بࣴجْ-گࣵنَّارْ، اَڪْ ݖَ بࣴجْ-سَالُمُ گࣺيجُ خࣷرࣷمْ گَ، بَ بَ نگَيْ اࣵگّ ݖَ سُوفُ تُنْدُ ݒِسْگَ، ݖَ ݒࣹنڪُ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>جَنتّ يࣷويُ لاَ لࣹينْ سَنتّ نࣹ لࣹينْ<span class="footnote selectable" id="F-1"><sup>¤</sup></span>:‏ «سࣹينْ يࣵلَّ <span class="footnote selectable" id="G-3">اَجِ سَخْ</span> جِ مࣷو لࣹينْ جࣷخْ رࣺيوْ مِي، نگِرْ نگࣹينْ نَنگُ ڪࣷ؞ نَ خَرࣹڪَتْ يࣺݒّ گࣵنَّايُ، جࣵلّ، جِيتُ سࣹينْ بࣷڪِّ <span class="footnote selectable" id="G-13">بࣵنِّ إِسْرَاءِيلْ</span>؞ <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>سࣹينِ جَبَرْ دࣷݝّ، اَڪْ سࣹينِ دࣷومْ اَڪْ سࣹينُگْ جُرْ، ندَخْ خَمْ نَا نࣹ جُرْ گُ تَڪُّ نگࣹينْ اَمْ، ݧࣷويْ دࣹسْ ݖِ سࣹينْ دࣴڪّ يِ مَ لࣹينْ جࣷخْ، <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>بَ ڪࣹرࣷوگْ اَجِ سَخْ جِ نࣷݒَّلࣹي سࣹينْ بࣷڪِّ بࣵنِّ إِسْرَاءِيلْ نِ يࣹينْ، فࣹڪّ لࣹينْ نَنگُ، ݧࣷومْ اِتْ، رࣺيوْ مَ لࣹينْ سࣹينْ يࣵلَّ اَجِ سَخْ جِ جࣷخْ، ݖَ وࣵلاَّ دࣹخُ يُرْدَنْ؞ سُ ڪࣷ دࣹفࣹي ڪُ نࣹڪّ ݖِ يࣹينْ سَݧَ دࣹلُّ ݖَ ݖࣺرُ سُوفَمْ بَ مَ ڪࣷ جࣷخْ؞» <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>يࣷسُوࣹ اِتَمْ، سَنتّ نَا ڪࣷ ݖِ جَنتّ يࣷويُ نࣹ ڪࣷ:‏ «سَ بࣴتْ مࣷو لَ مَيْ مبࣷولࣹمْ نِ سࣹينْ يࣵلَّ اَجِ سَخْ جِ دࣹفْ اَڪْ ݧَارِ بُورْ يِي؞ نࣷونُ رࣹڪّ لَ اَجِ سَخْ جِيْ دࣹفْ اَڪْ مبࣷولࣹمْ نگُورْ يَ نگَ جࣴمْ؞ <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>بُلࣹينْ لࣹينْ رَگَلْ، ندَخْ سࣹينْ يࣵلَّ اَجِ سَخْ جِ مࣷو لࣹينْ دِ خࣹيخَلْ؞» <span id="bookmarks22"></span></div>

<div class="s"><div id="s2">مُوسَىٰ دُگُّلْ ڪَنَانْ </div></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>جَنتّ يࣷويُ لاَ تِنُ <span class="footnote selectable" id="G-3">اَجِ سَخْ</span> جِ، نࣹ ڪࣷ:‏ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>«اࣺيْ بࣷرࣷومْ بِ اَجِ سَخْ جِ، يَا مَ وࣷنَگُمْ لࣹنّ ݖِ سَ مࣵگَّايْ اَڪْ سَ دࣷولࣹ، سَنگّ بِ؞ اَنَ يࣵلَّ جُ نࣹڪّ اَسَمَانْ، مبَا ݖِ ڪَوْ سُوفْ جُ مَنَ رࣷيْ سَيْ جࣴفْ اَڪْ سَيْ جَلࣷورࣹ؟ <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>مَيْ مَ رࣹڪّ مَ جࣵلّ، بَ گِسْ رࣺيوْ مُ بَاخْ، مَ ݖَ وࣵلاَّ دࣹخُ يُرْدَنْ، تُندّ وُ رَفࣹتْ وࣷووُ بَ ݖَ لِبَݝْ!‏» <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>وَايࣹ فࣹڪّ نَ اَجِ سَخْ جِ مࣹرࣹ مَ لࣷولْ ندَخْ يࣹينْ، بَ فَالࣹوُ مَ؞ اَجِ سَخْ جِ نࣹ مَ:‏ «نَ دࣷيْ؞ بُ مَ وَخَتِ لُ جࣴمْ ݖِ لࣷولُ؞ <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>يࣺيگَلْ بَ ݖَ ڪَوْ تُنْدُ ݒِسْگَ، نگَ دَوَلْ سَ بࣴتْ، تࣹ سࣺينُ رࣺيوْ مَ وࣹتُ سࣷوُ، بَ بࣴجْ-گࣵنَّارْ، بࣴجْ-سَالُمْ، بَ ݒࣹنڪُ؞ خࣷولَلْ بُ بَاخْ، ندࣹ دࣷو جࣵلّ دࣹخُ يُرْدَنْ گِي؞ <span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>وَايࣹ نَنگَ يࣹبَلْ يࣷسُوࣹ، ݧَاخْ ڪࣷ، جࣵجّ ڪࣷ، ندَخْ مࣷومْ مࣷويْ جࣵلّ، جِيتࣹ مبࣷولࣷو مِي، تࣹ مࣷو لࣹينْ دِ جࣷخْ رࣺيوْ مࣷومُ نگَيْ سࣺينْ؞» <span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>بَ مُ ڪࣷ دࣹفࣹي نُ تࣷوگْ ݖَ خُرْ وَ، جَنࣷوڪْ بࣹتْ ݒࣹوࣷرْ؞ <span id="bookmarks29"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
