<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>نجࣵلْبࣺينْ گَ 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">27‏.45 </span><span class=\"ft\">دَݧࣷو يَاڪَارْ نࣹ بُ يَعْقُوبَ دَوُلࣷونْ، اࣹسَوُ دِنَ ڪࣷ رࣹيْ، تࣹ ڪࣷنْ دࣹيسْ نَ ڪࣷ فࣹيُلْ، دَلْدِ رࣹيْ اࣹسَوُ. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">اَجِ سَخْ ج-:‏</span> مࣷويْ تُرُ يࣵلَّ. مࣷويْ ڪِ سَخْ فࣵوّ. </div>"
};

initFootnotes(glossary);

});

// Chapters
var chapters = [ { start: 1, end: 50 }];
var hasIntro = true;
var baseRef  = "01-GEN-";


</script>
</head>

<body class="browser" dir="ltr" lang="wol">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='00-B001-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='01-GEN-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;نجࣵلْبࣺينْ گَ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='01-GEN-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='02-EXO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">يَعْقُوبَ جࣴڪّ نَ اࣹسَوُ ݖِ ݧَانَمْ </div></div><a id="v1"></a>
<div class="m">
<div class="c-drop">27</div> <span class="v">&#x200f;1</span><span class="vsp">&nbsp;</span>بَ إِسْحَاقَ مࣵگَّتࣹي، تࣹ بࣴتْ يِ نَقَرِ، بَ گِسَتُلْ، اَمْ نَ بࣺسْ مُ وࣷو تَاوَمْ اࣹسَوُ نࣹ ڪࣷ:‏ «دࣷومْ؞» مُ نࣹ ڪࣷ:‏ «نَامْ؞» <span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>إِسْحَاقَ نࣹ ڪࣷ:‏ «دࣺگْلُلْ، مَ وَخْ لَ؞ مࣵگَّتْ نَا تࣹ خَوْمَ سَمَ بࣺسُ دࣹي؞ <span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>ڪࣷنْ لࣺيگِ جࣴلَلْ سَيْ گࣵنَّايْ:‏ سَيْ فِتّ اَڪْ سَ خَلَ، نگَ دࣹمْ ݖَ اࣵلّ بَ، رࣴبَّلِ مَ؞ <span id="bookmarks3"></span> <a id="v4"></a><span class="v">&#x200f;4</span><span class="vsp">&nbsp;</span>تࣷگَّلْ مَ ڪࣷ، بَ مُ نࣹيخْ، نِ مَ ڪࣷ بࣴگّࣹ، اِنْدِلْ مَ، مَ لࣹڪّ، ندَخْ مَ ݧَانَلْ لَ لُ مَ تِبّࣹ ݖِ سَمَ خࣷلْ، بَلَ مَيْ دࣴدُّ؞» <span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>فࣹڪّ نَ رࣹبࣹڪَا نگِ دࣺگْلُ، بَ إِسْحَاقَيْ  وَخْ اَڪْ دࣷومَمْ اࣹسَوُ؞ اࣹسَوُ دَلْدِ دࣹمْ ݖَ اࣵلّ بَ، رࣴبِّ لُ مُ تࣷگّسِ؞ <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>رࣹبࣹڪَ مࣷومْ نࣹ دࣷومَمْ يَعْقُوبَ:‏ «دࣺگّ نَا سَ بَايْ وَخْ سَ مَگْ اࣹسَوُ نࣹ ڪࣷ:‏ <span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>‹دࣹمَلْ رࣴبِّ، اِنْدِلْ مَ، تࣷگَّلْ مَ ڪࣷ لُ نࣹيخْ، مَ لࣹڪّ، بَ ݧَانَلْ لَ، <span class="footnote selectable" id="G-3">اَجِ سَخْ</span> جِ سࣹيدࣹ، بَلَ مَيْ دࣴدُّ؞› <span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>ڪࣷنْ نَگْ دࣷومْ، دࣹفَلْ لِي مَ لَيْ وَخْ؞ <span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>دࣹمَلْ ݖَ گࣺتّ گَ، نگَ جࣵݒّ ݧَارِ تࣹفْ يُ دُوفْ، مَ دࣹفَرَلْ ڪࣷ سَ بَايْ، بَ مُ نࣹيخْ، نِ مُ ڪࣷ بࣴگّࣹ، <span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>نگَ يٗبُّلْ ڪࣷ، نگِرْ مُ ݧَانَلْ لَ، بَلَ مࣷو دࣹي؞» <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>يَعْقُوبَ نࣹ يَايَمْ:‏ «وَاوْ، وَايࣹ سَمَ مَگْ اࣹسَوُ دَفَ جࣴخࣴمْ، تࣹ مَنْ سَمَ يَرَمْ رَتَّخْ؞ <span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>خࣴيْ نَ سَمَ بَايْ لࣵمْبَتُ مَ دࣹ، تࣹ ڪࣷنْ دِنَ نࣹ نجُبْلَݝْ لاَ؞ سُ ڪࣷ دࣹفࣹي اَيْ مٗولُ لاَيْ يٗبّࣹ سَمَ بࣷݒّ، وَايࣹ دُ بَرْڪࣹبْ ݧَانْ؞» <span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>يَايَمْ نࣹ ڪࣷ:‏ «بُ لَ مٗولࣷو، يࣵلَّ نَ مَ تࣷݒّ، دࣷومْ؞ دࣹفَلْ لِ مَ لَ وَخْ رࣹڪّ تࣹ دࣹمْ اِنْدِلْ مَ گࣵتّ يِ؞» <span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>يَعْقُوبَ دࣹمْ، جࣴلْ گࣵتّ يِ، اِنْدِلْ يَايَمْ، مُ دࣹفَرْ بَ مُ نࣹيخْ، نِ ڪࣷ بَايَمْ بࣴگّࣹ؞ <span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>رࣹبࣹڪَ دَلْدِ سࣹيتْ ݖَ دࣹنݖَمْ لَ گࣴنْ ݖَ يࣺرࣹيْ اࣹسَوُ تَاوْ بَ، سࣷلَلْ يَعْقُوبَ دࣷومَمْ جُ ندَوْ؞ <span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>بَ مُ نࣷݒّࣹي، دَا سࣵڪّ ݖَ دࣹرِ گࣵتّ يَ، سࣵنگࣹ لࣷخࣷ يَ اَڪْ فِ رَتَّخْ ݖِ دࣷقْ گِ، <span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>دࣷورَ بࣷولࣹ مبُرُ مَ اَڪْ ݧَمْ وَ مُ تࣷگّ، جࣷخْ دࣷومَمْ يَعْقُوبَ؞ <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>مُ دِڪّ ݖِ بَايَمْ، نࣹ ڪࣷ:‏ «بَايْ؞» مُ نࣹ ڪࣷ:‏ «نَامْ دࣷومْ، ڪࣷوڪُ؟» <span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>يَعْقُوبَ نࣹ بَايَمْ:‏ «مَنَ اࣹسَوُ سَ تَاوْ؞ دࣹفْ نَا لِ نگَ مَ وَخْ؞ جٗگَلْ تࣷوگْ تࣹ لࣹڪّ ݖِ لِ مَ لَ رࣴبَّلْ، ندَخْ نگَ ݧَانَلْ مَ ݖِ سَ خࣷلْ؞» <span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>إِسْحَاقَ نࣹ دࣷومَمْ:‏ «مࣷو دࣷومْ!‏ نࣷو دࣹفْ، بَ گَاوَ جࣵݒّ نِي؟» يَعْقُوبَ نࣹ ڪࣷ:‏ «اَجِ سَخْ جِيْ سَ يࣵلَّ، مࣷو مَ ڪࣷ جَگْلࣹيلْ؞» <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>إِسْحَاقَ نࣹ يَعْقُوبَ:‏ «جࣹگࣹسِلْ، مَ لࣵمبّ لَ، بَ مُ وٗورْ مَ نࣹ سَمَ دࣷومْ اࣹسَوࣷو؞» <span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>يَعْقُوبَ نَگْ جࣹگࣹسِ، بَايَمْ إِسْحَاقَ لࣵمْبَتُ ڪࣷ نࣹ:‏ «بَاتْ بِ دࣹ بَاتُ يَعْقُوبَا، وَايࣹ لࣷخࣷ يِ، لࣷخࣷيْ اࣹسَوࣷو؞» <span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>خࣵمِّوُ ڪࣷ، ندَخْ لِ لࣷخࣷ يِ جࣴخࣴمْ نِ يُيْ مَگَمْ اࣹسَوُ، بَ تَخْ مُ ݧَانَلْ ڪࣷ؞ <span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>إِسْحَاقَ لاَجْ ڪࣷ نࣹ ڪࣷ:‏ «مبَا وٗورْ نَ نࣹ يَوْ اَيْ اࣹسَوُ؟» مُ نࣹ ڪࣷ:‏ «وَاوَاوْ؞» <span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>إِسْحَاقَ نࣹ ڪࣷ:‏ «جࣷتّلِ مَ فِي مَ لࣹڪّ ݖِ سَمْ رࣴبّ، دࣷومْ، بَ ݧَانَلْ لَ ݖِ سَمَ خࣷلْ؞» يَعْقُوبَ جࣷتّلِ إِسْحَاقَ ندَبْ لِ، مُ لࣹڪّ، دَلْدِ ڪࣷيْ مَيْ بِيݧْ، مُ نَانْ؞ <span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>إِسْحَاقَ نࣹ ڪࣷ:‏ «ڪَايْ فِي، فٗونْ مَ، دࣷومْ؞» <span id="bookmarks26"></span> <a id="v27"></a><span class="v">&#x200f;27</span><span class="vsp">&nbsp;</span>يَعْقُوبَ جࣹگࣹسِ، فٗونْ ڪࣷ، خࣹتُ يࣺرࣹ يِ مُ سࣷلْ خࣹيݧْ إِسْحَاقَ، مُ دࣷورْ ڪࣷو ݧَانَلْ نࣹ ڪࣷ:‏ </div>
<div class="q top-spacing">«سَمَ خࣹتُ دࣷومْ ڪَيْ </div>
<div class="q">خࣹتُگْ تࣷولْ لَ، </div>
<div class="q">بُ اَجِ سَخْ جِ بَرْڪࣹيلْ؞ <span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">&#x200f;28</span><span class="vsp">&nbsp;</span>يَلْ نَ لَ يࣵلَّ مَيْ لَيُبْ اَسَمَانْ </div>
<div class="q">اَڪْ نگࣴنࣹيلِ سُوفْ، </div>
<div class="q">ݒࣹݒّ نࣹ گࣵݧّ، بِيݧْ وَلَنگَانْ؞ <span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">&#x200f;29</span><span class="vsp">&nbsp;</span>يَلْ نَ لَ اَيْ گِيرْ نَنگُلْ، </div>
<div class="q">اَيْ رࣺيوْ دِ لَ سُجّٗوتَلْ، </div>
<div class="q">نگَ يِلِفْ سَيْ بࣷڪّ، </div>
<div class="q">تࣹ سَيْ دࣷومِ ندࣹيْ دِ لَ سُجّٗوتَلْ؞ </div>
<div class="q">ڪُ لَ مٗولࣷويْ اَلْڪُ، </div>
<div class="q">تࣹ ڪُ لَ ݧَانَلْ بَرْڪࣹيلْ؞» <span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">&#x200f;30</span><span class="vsp">&nbsp;</span>نَڪَ لَ إِسْحَاقَ نࣷݒّࣹي ݧَانَلْ يَعْقُوبَ، بَ مُ وࣷنْ بَايَمْ إِسْحَاقَ گَنَّاوْ رࣹڪّ، اࣹسَوُ، مَگْ جِ، رࣴبِّ بَ ݧࣴوْ، نࣹ جَلَݧْ؞ <span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>مُ تࣷگّ مࣷومْ اِتْ، بَ مُ نࣹيخْ، اِنْدِلْ بَايَمْ؞ مُ نࣹ ڪࣷ:‏ «جٗگَلْ بَايْ، لࣹڪّ ݖِ سَ رࣴبُّمْ دࣷومْ، ندَخْ نگَ ݧَانَلْ مَ ݖِ سَ خࣷلْ؞» <span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>بَايَمْ إِسْحَاقَ نࣹ ڪࣷ:‏ «ڪࣷوڪُ؟» مُ نࣹ ڪࣷ:‏ «مَنَ سَ تَاوْ اࣹسَوُ؞» <span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>إِسْحَاقَ نگَيْ لࣷخْ، بَيْ رَگْ-رَگِ، دَلْدِ نࣹ ڪࣷ:‏ «ڪَنْ؟ اَنَ ڪُ رࣴبِّ وࣷونْ نَگْ، اِنْدِلْ مَ، بَ مَ لࣹڪّ بَ نࣷݒِّ؟ ݧَانَلْ نَا ڪࣷ بَلَ نگَا ݧࣴوْ؞ تࣹ دِنَ بَرْڪࣹيلْ مࣷوسْ؞» <span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">&#x200f;34</span><span class="vsp">&nbsp;</span>اࣹسَوُ دࣺگّ لِ بَايَمْ وَخْ رࣹڪّ، يُوخُ يُوخْ گُ رࣺيْ ندَخْ نَقَرْ؞ مُ نࣹ بَايَمْ:‏ «نگَلَّ بَايْ، ݧَانَلْ مَ، مَنْ اِتَمْ؞» <span id="bookmarks34"></span> <a id="v35"></a><span class="v">&#x200f;35</span><span class="vsp">&nbsp;</span>إِسْحَاقَ نࣹ ڪࣷ:‏ «سَ رَڪّ ݧࣴوْ نَ، نَخْ مَ، بَ يٗبُّ سَ ݧَانْ؞» <span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>اࣹسَوُ نࣹ:‏ «مࣷومْ ڪَيْ مࣷو يࣹيْ تُدّ يَعْقُوبَ، ندَخْ سُوفُ نَ مَ ݧَارِ يࣷونْ؞ سَمَ ݖࣺرُ تَاوْ لَ جࣴڪَّ نَنگُ، تࣹيْ مُ نَنگࣷوتِ سَمَ ݧَانُ بَايْ؞» مُ تࣹگْ ݖَ نࣹ:‏ «ندَخْ دࣹسَلَلࣷو مَ اَگْ ݧَانْ؟» <span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>إِسْحَاقَ نࣹ اࣹسَوُ:‏ «مبَا اَمْ نَا لُ مَ لَ ݧَانَلَتِ، دࣷومْ؟ ندَخْ ڪَتْ خَسْ نَا ڪࣷو دࣹفْ، مُيْ سَ ڪِلِفَ، تࣹ بࣷڪَّمْ يࣺݒّ لاَ دࣹفْ ݧُيْ سُرْگَامْ، تࣹ ݒࣹݒّ اَڪْ بِيݧْ لاَ ڪࣷ وࣷومَلࣹ اِتْ، بَ مُ نࣹ گࣵݧّ؞» <span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>اࣹسَوُ نࣹ بَايَمْ:‏ «بَايْ، خَنَا گࣹنّ ݧَانْ رࣹڪّ نگَ اَمْ؟ نگَلَّ بَايْ، ݧَانَلْ مَ، مَنْ اِتَمْ!‏» ݖَ لَ اࣹسَوُ نࣹ يِڪّࣺتْ جࣷويْ؞ <span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>بَايَمْ إِسْحَاقَ نࣹ ڪࣷ:‏ </div>
<div class="q top-spacing">«دࣺگْلُلْ، مَ وَخْ لَ، </div>
<div class="q">دِنگَ دࣴڪّ فُ سࣷرࣹ نگࣴنࣹيلِ سُوفْ، </div>
<div class="q">مبَا فُ لَ لَيُبْ اَسَمَانْ تِيمࣹ؞ <span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">&#x200f;40</span><span class="vsp">&nbsp;</span>سَ سَامَرْ نگَيْ دُنْدࣹ، </div>
<div class="q">سَ رَڪّ دِ لَ يِلِفْ؞ </div>
<div class="q">وَايࣹ بࣺسَ نگِ ݧࣴوْ يَايْ سِگِݧُ، </div>
<div class="q">بَ يࣹنِّڪُ نࣷتَانگࣹيمْ؞» <span id="bookmarks40"></span></div>

<div class="s"><div id="s2">يَعْقُوبَ دࣹمْ نَ ݖَ نِجَايَمْ </div></div><span id="bookmarks40"></span><a id="v41"></a>
<div class="p"><span class="v">&#x200f;41</span><span class="vsp">&nbsp;</span>اࣹسَوُ نَگْ بَݧْ يَعْقُوبَ ندَخْ بَرْڪࣹ بَ ڪࣷ بَايَمْ ݧَانَلْ؞ مَ نگَيْ وَخْ ݖَ خࣷلَمْ نَانْ:‏ «بَلاَ يࣵگّ ݧُ دࣴجْ سَمَ بَايْ، تࣹ بُ بࣷوبَا دِنَا رࣹيْ سَمَ رَڪّ يَعْقُوبَ؞» <span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>نَڪَ لَݧُ نࣹتَّلِ رࣹبࣹڪَ لَ تَاوَمْ اࣹسَوُ وَخْ، مُ وࣷولُ يَعْقُوبَ، دࣷومَمْ جُ ندَوْ جَ، نࣹ ڪࣷ:‏ «سَ مَگَ نگِ فࣹخࣹي فࣹيُ، دِ لَ وُتَ رࣹيْ؞ <span id="bookmarks42"></span> <a id="v43"></a><span class="v">&#x200f;43</span><span class="vsp">&nbsp;</span>ڪࣷنْ دࣷومْ، دࣹفَلْ لِي مَ لَيْ وَخْ، دࣹمَلْ لࣵقُجِ فَ سَمَ ݖࣵمِّݧْ لَبَنْ ݖَ ڪَرَنْ، <span id="bookmarks43"></span> <a id="v44"></a><span class="v">&#x200f;44</span><span class="vsp">&nbsp;</span>نگَ تࣷوگْ فَ مࣷومْ اَيْ فَنْ، بَ ڪࣹرَ سَ مࣹرُ مَگْ گِيفْ؞ <span id="bookmarks44"></span> <a id="v45"></a><span class="v">&#x200f;45</span><span class="vsp">&nbsp;</span>بُ سَ مࣹرُ مَگْ گِيفࣹي، بَ مُ فࣵتّࣹ لِ نگَ ڪࣷ دࣹفْ، دِنَا يٗنّࣹي، ݧُ جࣴلْسِ لَ؞ دُمَ سࣹيتَانْ مُڪّ، بَ بࣷولࣹ لࣹينْ ݧࣵڪّ، يࣹينْ ݧَارْ ݧࣺݒّ، ݖِ بࣹنّ بࣺسْ<span class="footnote selectable" id="F-0"><sup>¤</sup></span>!‏» <span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">&#x200f;46</span><span class="vsp">&nbsp;</span>گَنَّاوْ گِ رࣹبࣹڪَ نࣹ إِسْحَاقَ:‏ «اࣵدِّنَ سࣷوفْ نَ مَ ندَخْ جِگࣺينِ اࣹتّࣹينْ ݧِ؞ يَعْقُوبَ دࣹ، بُ جࣴلࣹي ݖِ جِگࣺينِ رࣺيوْ مِ دِ اࣹتّࣹينْ ݧُ مࣹلْ نِ ݧِي، سَمَ دُندّ گِ، دࣹيَ ڪࣷيْ گࣴنْ!‏» <span id="bookmarks46"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
