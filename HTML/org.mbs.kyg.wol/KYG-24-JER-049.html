<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">49.1 </span><span class=\"fk\">Milkom </span><span class=\"ft\">tuuru Amoneen ñi la woon, te Gàdd ci suufas Israyil la bokkoon.</span></div>",
    "F-1": "<div class=\"footnote-p\"><span class=\"fr\">49.8 </span><span class=\"fk\">Esawu </span><span class=\"ft\">ak Edom kenn ki la. Askanu Esawu ñoo dëkke woon réewum Edom.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-62": "<div><span class=\"k\">sarxalkat b-:</span> Ab sarxalkat njiitu diine la bu sasoo di rendil jaamukat yi seeni sarax. Muy yéefar yi di bànni Israyil, ku ci nekk amoon na ay sarxalkatam yu leen di taxawal ca kanam ka ñu gëm, mu dim tuur su dee yéefar yi, mbaa muy Aji Sax ji, su dee bànni Israyil. Yàlla moo taamu ñi bokk ci giirug Lewi, doomu Yanqóoba, ñuy Aaróona ak ñi askanoo ci moom, ngir ñu taxawal bànni Israyil fa kanamam. Sarxalkati bànni Israyil ay góor lañu yu ñu sellalal Yàlla, ñu féetewoo liggéeyam. Ñoo sasoo liggéey biy jubale mbooloo meek Yàlla. Ñoo leen di sarxalal te ñoo yore liggéeyu jaamu Yàlla bi. <span class=\"bd\">Sarxalkat bu mag bi</span> moo doon kilifay sarxalkat yi, te mooy misaal Almasi Yeesu, mi nuy àgge fa Yàlla.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='KYG-24-JER-050.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Lu jëm ci Amoneen ñi</div></div><a id="v1"></a>
<div class="m top-spacing">
<div class="c-drop">49</div> <span class="v">1</span><span class="vsp">&nbsp;</span>Lu jëm ci Amoneen ñi,</div>
<div class="q top-spacing"><span class="footnote selectable" id="G-3">Aji Sax</span> ji dafa wax ne:</div>
<div class="q">«Israyil daa amuli doom?</div>
<div class="q">Am daa amul dono?</div>
<div class="q">Lu tax Milkom<span class="footnote selectable" id="F-0"><sup>a</sup></span> tuur mi donloo suufas Gàdd,</div>
<div class="q">ba ay jaamukatam sanc dëkki Gàdd?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Moo tax ay bés a ngii di ñëw,»</div>
<div class="q">kàddug Aji Sax jee,</div>
<div class="q">«maay dégtal Raba, dëkku Amoneen ñi,</div>
<div class="q">coowal xare ci seen biir,</div>
<div class="q">tund wa gental,</div>
<div class="q">dëkk-dëkkaan ya tàkk ba jeex,</div>
<div class="q">ba keroog Israyil futti ñooña ko futti woon.»</div>
<div class="q">Aji Sax jee ko wax.</div>
<div class="b">&nbsp;</div><span id="bookmarks2"></span><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>«Éy waa Esbon, Ayi seen dëkk bi tas na, yuuxuleen!</div>
<div class="q">Yeen waa dëkk yi séq Raba,</div>
<div class="q">sol-leeni saaku, ñaawloo,</div>
<div class="q">jaab diggante tata yi, tiisloo.</div>
<div class="q">Milkom seen tuur mi déy duggi na ngàllo,</div>
<div class="q">ànd aki <span class="footnote selectable" id="G-62">sarxalkatam</span> aki kàngamam.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Céy Raba, bii dëkk bu taaru, toogadi,</div>
<div class="q">yeena doon damoo xur yi,</div>
<div class="q">ba ci seen xur wu naat wii?</div>
<div class="q">Yeena yaakaaroon seeni denc,</div>
<div class="q">naan: “Ku ñemee dal sunu kaw?”<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Maa ngii di leen wàcceel njàqare,»</div>
<div class="q">kàddug Boroom bi Aji Sax jee, Boroom gàngoor yi,</div>
<div class="q">«njàqare luy bawoo fi leen wër fépp,</div>
<div class="q">dàq leen, ku ne jubal yoonam,</div>
<div class="q">du kenn ku leen di dajaleeti.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Waaye bu loolu weesee,</div>
<div class="q">ma tijji wërsëgu Amoneen ñi.»</div>
<div class="q">Kàddug Aji Sax jee.<span id="bookmarks6"></span></div>

<div class="s"><div id="s2">Lu jëm ci Edomeen ñi</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Lu jëm ci Edomeen ñi, <span class="footnote selectable" id="G-3">Aji Sax</span> ji Boroom gàngoor yi dafa wax ne:</div>
<div class="q top-spacing">«Xanaa boroom xel amatul fi Teman?</div>
<div class="q">Xanaa ndigal a réer xamkat yi?</div>
<div class="q">Am seen bopp a yàqu?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Yeen waa Dedan,</div>
<div class="q">walbatikuleen daw, ruuroo seeni pax.</div>
<div class="q">Maa ngi wàcceel askanu Esawu<span class="footnote selectable" id="F-1"><sup>b</sup></span> safaan,</div>
<div class="q">seen mbugal taxaw na!<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Su leen wittkati reseñ dikkalee, xanaa dinañu ca wacc ay doom?</div>
<div class="q">Su leen ay sàcci guddi dikkalee,</div>
<div class="q">du la leen doy lañuy sëxëtoo?<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Waaye yeen askanu Esawu,</div>
<div class="q">man maa leen di ñori, ba ngeen ne duŋŋ.</div>
<div class="q">Maay siiwal seeni rawtu,</div>
<div class="q">ba dootuleen mana làqu;</div>
<div class="q">seeni goneek seeni bokk, ñépp ay sànku,</div>
<div class="q">seeni dëkkandoo sax, kenn du ca des ku naan:<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>“Jirim yi ngeen bàyyi,</div>
<div class="q">maa leen di dundal,</div>
<div class="q">te seeni jëtun man nañu maa yaakaar.”<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ndegam ñi yeyoowul mbugal</div>
<div class="q">ñooy jolu kaasu mbugal,</div>
<div class="q">nees leen di ñàkka toppe, yeen?</div>
<div class="q">Dees na leen topp moos,</div>
<div class="q">ngeen jolu kaasu mbugal.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Giñ naa ko ci man mii, déy,»</div>
<div class="q">kàddug Aji Sax jee,</div>
<div class="q">«Boccra, dëkk bii day mujj di gent bu ñu doyadal,</div>
<div class="q">ndànd-foyfoy bu ñuy móoloo,</div>
<div class="q">dëkk-dëkkaanam yépp gental ba fàww.»<span id="bookmarks13"></span></div>
<div class="sp"><div id="sp1">Yeremeey wax</div></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>Ab dégtal laa dégg, mu bawoo fa <span class="footnote selectable" id="G-3">Aji Sax</span> ji,</div>
<div class="q">ndaw la yebal ci biir xeet yi, ne leen:</div>
<div class="q">«Dajeleen waajal xare te song Edom xare!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Yeen Edom, tuutal leen laay def ci biir xeet yi,</div>
<div class="q">ñu xeeblu ngeen di doon ci biir doom aadama yi.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Seen ragluwaay ak seen reewande sànk na leen,</div>
<div class="q">yeen ñi dëkke xuntiy doj,</div>
<div class="q">féetewoo colli tund yi.</div>
<div class="q">Waaye su ngeen ajee seenum tàgg ni jaxaay it,</div>
<div class="q">fa laa leen di àjjee.»</div>
<div class="q">Kàddug Aji Sax jee.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>«Edom day mujj gental,</div>
<div class="q">ku fa jaare waaru,</div>
<div class="q">di muslu ci mboolem li ko dal.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Edom day tas ni Sodom ak Gomor ak la ko wër.»</div>
<div class="q">Aji Sax jee ko wax.</div>
<div class="q">«Nit du ca dëkk,</div>
<div class="q">doom aadama du fa dal.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Maa ngii di fëlle gottub Yurdan ni gaynde,</div>
<div class="q">wuti mbooy gu naat.</div>
<div class="q">Xef ak xippi déy, ma fëxale fa ñépp,</div>
<div class="q">ba tabb fa ki ma taamu.</div>
<div class="q">Ana moos ku mel ni man?</div>
<div class="q">Ku am sañ-sañ ci man?</div>
<div class="q">Ana njiit luy taxaw fi sama kanam?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Kon dégluleen pexe mi Aji Sax ji waajal Edom,</div>
<div class="q">mébét yi mu mébétal waa Teman ñooñu!</div>
<div class="q">Ndegam deesu leen wommat ni seen gàtt yu ndaw, yóbbu,</div>
<div class="q">ba yàq seen parlu yaxeet.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Seen jéll day réy ba riiral suuf,</div>
<div class="q">seeni yuux àkki géeju Barax ya.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Lu mel ni jaxaay a ngii, naa fëyy,</div>
<div class="q">firiy laafam, këfsi Boccra.</div>
<div class="q">Bésub keroog fitu jàmbaari Edom ne tërit,</div>
<div class="q">mel ni kuy matu.»<span id="bookmarks22"></span></div>

<div class="s"><div id="s3">Lu jëm ci Damaas</div></div><span id="bookmarks22"></span><a id="v23"></a>
<div class="q-vv top-spacing"><span class="v">23</span><span class="vsp">&nbsp;</span>Lu jëm ci Damaas:</div>
<div class="q">«Dëkk yu mag ya ko wër,</div>
<div class="q">di Amat ak Arpàdd, jàq nañu;</div>
<div class="q">dég-dég bu tiis ba ñu dégg la.</div>
<div class="q">Dañu ne yàcc, jaxasoo,</div>
<div class="q">mbete géej gu sàmbaraax, deesu ko dalal.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Damaas a ne yasar, ne wërëñ, di daw;</div>
<div class="q">tiitaange ne leen nuus,</div>
<div class="q">njàqareeku mitit ne leen taral</div>
<div class="q">ni kuy matu.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Lu tee ñu gental bii dëkk bu siiw,</div>
<div class="q">taax yii ma saf?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Su bés baa kay, seeni waxambaane fëlëñoo pénc yi,</div>
<div class="q">seeni xarekat wedam.»</div>
<div class="q">Kàddug <span class="footnote selectable" id="G-3">Aji Sax</span> jee, Boroom gàngoor yi.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>«Maay taal ca tatay Damaas</div>
<div class="q">sawara wu xoyom këri Buur Ben Addàd.»<span id="bookmarks27"></span></div>

<div class="s"><div id="s4">Lu jëm ci Arabi Kedar ak Àccor</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Lu jëm ci Kedar ak nguuri Àccor yi Nabukodonosor buuru Babilon nangu woon, <span class="footnote selectable" id="G-3">Aji Sax</span> ji dafa wax ne:</div>
<div class="q top-spacing">«Ñokket ci kaw Kedar,</div>
<div class="q">ba tas waa penku yooyu,<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>nangu xaymaaki jur,</div>
<div class="q">ak kiiraay ak luy jumtukaay,</div>
<div class="q">yóbbu seeni giléem,</div>
<div class="q">te biral leen, ne leen:</div>
<div class="q">“Musiba ubale na!”<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Yeen waa Àccor,</div>
<div class="q">fëxleen te dawa daw,</div>
<div class="q">ruurooji seeni pax.»</div>
<div class="q">Kàddug Aji Sax jee.</div>
<div class="q">Mu ne: «Nabukodonosor buuru Babilon déy,</div>
<div class="q">lalal na leen pexe,</div>
<div class="q">mébal leen.</div>
<div class="b">&nbsp;</div><span id="bookmarks30"></span><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>«Ayca ci kaw xeet wii ne finaax,</div>
<div class="q">dëkke xel mu dal!»</div>
<div class="q">Kàddug Aji Sax jee.</div>
<div class="q">«Du bunt, du galanu weñ gu ñu fegoo,</div>
<div class="q">te ñoom rekk a dëkk.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Dees na nangu seeni giléem,</div>
<div class="q">tonni seen juroo jur,</div>
<div class="q">ma tasaare ñooñuy wat seen peggu kawaru bopp,</div>
<div class="q">ngelaw lu jóg, buub leen, yóbbu,</div>
<div class="q">ma yéewe leen seen musiba, wetoo wet.»</div>
<div class="q">Kàddug Aji Sax jee.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>«Àccor day doon dëkkub till,</div>
<div class="q">gental ba fàww;</div>
<div class="q">nit du fa dëkk,</div>
<div class="q">doom aadama du fa dal.»<span id="bookmarks33"></span></div>

<div class="s"><div id="s5">Lu jëm ci Elameen ñi</div></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkaloon na Yonent Yàlla Yeremi, jëm ci Elameen ñi, ci njàlbéenu nguurug Cedesyas buurub Yuda. Mu ne:<span id="bookmarks34"></span></div><span id="bookmarks34"></span><a id="v35"></a>
<div class="q-vv top-spacing"><span class="v">35</span><span class="vsp">&nbsp;</span>Aji Sax ji Boroom gàngoori xare yi dafa wax ne:</div>
<div class="q">«Damay damm fittu Elam,</div>
<div class="q">seen ngëneelu ngànnaay.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Maay ngelawe ñeenti weti asamaan,</div>
<div class="q">dal fi kaw Elam,</div>
<div class="q">tasaare leen fépp fu ngelaw jublu,</div>
<div class="q">ba du am xeet wu daw-làquy Elam dul fekki.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Maa leen di xoqtal fi seen kanami noon,</div>
<div class="q">yiy wut seen bakkan,</div>
<div class="q">alage leen sama tàngooru mer.»</div>
<div class="q">Kàddug Aji Sax jee.</div>
<div class="q">«Maa leen di toppe saamar,</div>
<div class="q">ba raafal leen.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Maay déjjatee Elam buur ak bummi,</div>
<div class="q">samp fa samab jal.»</div>
<div class="q">Kàddug Aji Sax jee.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>«Waaye fan yu mujj ya,</div>
<div class="q">maay tijji wërsëgu Elam.»</div>
<div class="q">Kàddug Aji Sax jee.<span id="bookmarks39"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
