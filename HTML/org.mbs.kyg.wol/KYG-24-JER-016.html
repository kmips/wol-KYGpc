<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='KYG-24-JER-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yeremi wéet na ci biiri bokkam</div></div><a id="v1"></a>
<div class="m">
<div class="c-drop">16</div> <span class="v">1</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkalati ma, ne ma:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>«Bul jël jabar,</div>
<div class="q">bul am doom ju góor mbaa ju jigéen ci bii bérab.»<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Aji Sax ji kat dafa wax ci gone yu góor yeek gone yu jigéen</div>
<div class="q">yi juddoo ci bii bérab,</div>
<div class="q">wax ci seen ndey yi leen jur</div>
<div class="q">wax ci seen baay yi leen meññ ci mii réew,<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>mu ne: «Jàngoroy ndee a leen di rey.</div>
<div class="q">Deesu leen jooy, deesu leen rob.</div>
<div class="q">Seeni néew ay tosal suuf.</div>
<div class="q">Saamar akub xiif a leen di sànk,</div>
<div class="q">seeni néew leel njanaaw ak rabi àll.»<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Te Aji Sax ji kat dafa wax ne:</div>
<div class="q">«Bul dugg kërug dëj,</div>
<div class="q">bu fa dem di ñaawlook a jaale.</div>
<div class="q">Maa xañ askan wii sama jàmm,»</div>
<div class="q">kàddug Aji Sax jee,</div>
<div class="q">«xañ leen sama ngor ak sama yërmande.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ku mag ak ku ndaw ay dee ci réew mii,</div>
<div class="q">te deesu leen rob,</div>
<div class="q">deesu leen jooy.</div>
<div class="q">Kenn du dagg yaramam</div>
<div class="q">mbaa muy nelu, di ko ñaawloo.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Kenn du leen sédd aw ñam</div>
<div class="q">wu ñuy dëfale ku deele,</div>
<div class="q">kenn du leen jox ub kaas, dëfale leen,</div>
<div class="q">doonte baay a dee mbaa ndey.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Kërug bernde it, bu fa dugg,</div>
<div class="q">di toogandoo, di lekk ak a naan.»<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Aji Sax ji Yàllay Israyil Boroom gàngoor yi kat dafa wax ne:</div>
<div class="q">«Maa ngii di dakkal ci bii bérab,</div>
<div class="q">ngeen teewe, fekke lépp</div>
<div class="q2">luy coowal mbégteek bànneex,</div>
<div class="q">boroom séet ak séetam selaw.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>«Su ko defee, boo waxee askan wii kàddu yooyu yépp, ñu ne la: “Ana lu waral Aji Sax ji dogalal nu musiba mu réy mii mépp? Ana fu nu tooñe ak fu nu moye sunu Yàlla Aji Sax ji?”<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nga wax leen nag ne leen: “Seeni maam a ma wacc,” kàddug Aji Sax jee, “di topp yeneen yàlla, di leen jaamook a sujjóotal. Man nag, ñu dëddu ma; sama yoon it, ñu bañ koo sàmm.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yeen nag, ngeen di bon, ba raw seeni maam. Yeena ngii, ku nekk të ticc, topp xolam bu bon, bañ maa déggal.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Maa leen di dàqe ci réew mii, jëme réew mu ngeen xamul, seeni maam xamuñu ko, ngeen di fa jaamu guddeek bëccëg yeneen yàlla, ndax dootuma leen baaxe.”»<span id="bookmarks13"></span></div>

<div class="s"><div id="s2">Yaakaar jeexul</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>«Waaw ay bés a ngi ñëw déy,» kàddug <span class="footnote selectable" id="G-3">Aji Sax</span> jee, «deesatul wax ne: “Giñ naa ko ci Aji Sax jiy dund te génnee <span class="footnote selectable" id="G-13">bànni Israyil</span> réewum Misra.”<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Waaye dañu naan: “Giñ naa ko ci Aji Sax jiy dund, ki jële bànni Israyil réewum bëj-gànnaar, te jële leen mboolem réew ya mu leen sànke woon.” Maa leen di délloosi seen réew ma ma joxoon seeni maam.»<span id="bookmarks15"></span></div>

<div class="s"><div id="s3">Kenn rëccul mbugal mi</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>«Maa ngii di woolu nappkat yu bare.» Kàddug <span class="footnote selectable" id="G-3">Aji Sax</span> jee. «Ñu napp ñii ba noppi ma woo rëbb yu bare, ñu rëbb leen ci kaw mboolem tund wu mag ak wu ndaw, ba ci bépp xar-xaru doj.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Samay bët a ngi ne jàkk déy ci seeni jëf. Dara umpu ma ci. Seeni ñaawtéef, dara rëccu ma ci.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Dama leen di jëkka fey ñaari yoon seeni moy, ndax ñoo sobeel sama réew meek seen méddi tuur yu bon yi, feesal suuf sii ma séddoo seen yëf yu siblu yooyu.»<span id="bookmarks18"></span></div>

<div class="s"><div id="s4">Ñépp ay ràññeeji Aji Sax ji</div></div>
<div class="sp"><div id="sp1">Yeremeey wax</div></div><span id="bookmarks18"></span><a id="v19"></a>
<div class="q-vv top-spacing"><span class="v">19</span><span class="vsp">&nbsp;</span>Yaw <span class="footnote selectable" id="G-3">Aji Sax</span> ji may dooleel,</div>
<div class="q">di ma feg, di ma làq bésub njàqare,</div>
<div class="q">yaw la xeet yiy bawoo cati àddina,</div>
<div class="q">fekksi la, naan:</div>
<div class="q">«Caaxaani neen kay la sunuy maam baaxoo woon,</div>
<div class="q">xërëmi neen yu amul njariñ.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Nit man naa sàkkal boppam ay yàlla?</div>
<div class="q">Te duñuy yàlla sax!»<span id="bookmarks20"></span></div>
<div class="sp"><div id="sp2">Yàllaay wax</div></div><span id="bookmarks20"></span><a id="v21"></a>
<div class="q-vv top-spacing"><span class="v">21</span><span class="vsp">&nbsp;</span>«Moo tax maa ngii di leen xamal bii yoon,</div>
<div class="q">ba ñu xam sama diisaayu loxook sama doole,</div>
<div class="q">xam ne maay <span class="footnote selectable" id="G-3">Aji Sax</span> ji.»<span id="bookmarks21"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
