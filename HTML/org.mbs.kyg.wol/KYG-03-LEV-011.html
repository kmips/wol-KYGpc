<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sarxalkat yi 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11.5 </span><span class=\"fk\">daman </span><span class=\"ft\">xaw naa nirook njomboor.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>"
};

initFootnotes(glossary);

});

// Chapters
var chapters = [ { start: 1, end: 27 }];
var hasIntro = true;
var baseRef  = "KYG-03-LEV-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-02-EXO-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-03-LEV-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sarxalkat yi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='KYG-03-LEV-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-04-NUM-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="ms"><div id="ms1">Sàrtal nañu lu set ak lu setul</div></div>
<div class="mr"><div id="mr1">(Saar 11—15)</div></div>

<div class="s"><div id="s1">Lu jëm ci mala mu set ak mu setul</div></div><a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span><span class="footnote selectable" id="G-3">Aji Sax</span> ji wax na Musaa ak Aaróona ne leen:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Waxleen <span class="footnote selectable" id="G-13">bànni Israyil</span> ne leen: Boroom bakkan yi ngeen di lekk seen yàpp, ci mboolem mala yiy dox ci suuf moo di yii:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Mboolem mala mu we wa xar, séddlikoo ñaar, te muy duññ, moom ngeen di lekk aw yàppam.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yii ñuy lim, buleen ko lekk: mala muy duññ te we wi xarul, mbaa we wi xar te du duññ. Lu mel ni giléem, buleen ko lekk ndax day duññ, waaye we wi xarul. Daganul ci yeen.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Daman<span class="footnote selectable" id="F-0"><sup>a</sup></span> day duññ waaye we wi xarul, kon daganul ci yeen.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Lëg day duññ waaye we wi xarul, kon daganul ci yeen.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mbaam-xuux, we wi xar na waaye du duññ, kon daganul ci yeen.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Buleen ci lekk lenn te buleen laal méddam ndax lenn daganu ci, ci yeen.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>«Li ngeen mana lekk ci mboolem luy nekk ci ndox mooy lii: Mboolem lu am ay ciiriir aki waasintóor tey nekk ci ndoxum géej mbaa dex, man ngeen koo lekk.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Waaye mboolem luy nekk ci géej mbaa dex, di lépp luy ramm-rammi cim ndox mbaa mboolem yeneen bindeef yuy nekk ci ndox, su amul ciiriir aki waasintóor, sibleen ko.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Lu ngeen sib lay doon, kon buleen ci lekk yàppu lenn te sibleen méddam.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Mboolem luy nekk ci ndox te amul ciiriir ak waasintóor, sibleen ko.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13-18</span><span class="vsp">&nbsp;</span>«Li ngeen wara sib ci njanaaw yi te deesu ko lekk moo di: jaxaay ak mboolem xeeti tan; ak céeli, bu xonq baak bu ñuul ba, bu mu mana doon, ak mboolem xeeti baaxoñ, ak mboolem xeeti looy, muy looy mu ndaw ak looy muy napp ak looy mu gudd nopp ak looyu màndiŋ, ba ci xar-jéjj ak tiiwi. Nangeen sib maf itam, ak kirigéej ak mboolem xeeti liccin;<span id="bookmarks13-18"></span> <a id="v19"></a><span class="v">19</span><span class="vsp">&nbsp;</span>ak yébb ak lu xeetook xodd, ak musejubru ak njugub.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>«Mboolem gunóor guy naaw tey doxe ñeenti tànk sibleen ko.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Li ngeen mana lekk daal ci mboolem gunóor guy naaw tey doxe ñeenti tànk moo di: lépp lu tànk yi ànd aki yeel, mu man caa tëb-tëbe ci suuf.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Li ngeen mana lekk ci yooyu moo di: mboolem xeetu njéeréer ak mboolem xeetu salleer ak mboolem xeetu soccet ak yeneen yu ñu xeetool yépp.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Waaye mboolem yeneen gunóor yuy naaw tey doxe ñeenti tànk sibleen ko.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>«Yii nag da leen di sobeel te képp ku laal lu ci dee dina yendoo sobe ba jant so.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Te itam képp ku for lenn lu dee ci yii, na fóot ay yéreem, waaye dina yendoo sobe ba jant so.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Mboolem mala mu we wa xar te séddlikoowul ñaar mbaa du duññ daganul ci yeen, ku ci laal lenn it sobewu na.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ba tey lépp luy doxe ndëgguy tànkam ci mboolem boroom ñeenti tànk, daganul ci yeen te ku laal méddam dina yendoo sobe ba jant so.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ku for méddam, na fóot ay yéreem te dina yendoo sobe ba jant so. Yooyu daganul ci yeen.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>«Bu loolu weesee, leneen lu daganul ci yeen ci rab yu sew-sewaan yiy dox ne ñàpp ci suuf, mooy kaña ak janax ak xeeti mbëtt yépp;<span id="bookmarks29"></span> <a id="v30"></a><span class="v">30</span><span class="vsp">&nbsp;</span>ak unk ak bar ak sindax buy yéeg, ak sindax buy dox ci suuf, ak kàkkatar.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Yooyoo daganul ci yeen ci mboolem rab yu sew-sewaan yiy dox ne ñàpp ci suuf. Képp ku laal lenn lu ci dee dina yendoo sobe ba jant so.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Te it lu ci dee ba wadd ci kaw lenn, loola day sobewu, nay ndabal bant, mbaa ndimo, der mbaa ab saaku, mbaa jumtukaay bu mu mana doon. Nañu sóob loola ci ndox te du tee mu yendoo sobe ba jant so, mu doora set.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Su fekkee ne lenn a dee ci yooyu, wadd ci biir ndabal xandeer, lu woon ca biir sobewu na, te nañu toj ndab la.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Ndox mu jóge ci ndab loolu, bu dalee ci ñam wu dagan, ñam woowu dal nay sobewu moom itam; bu doon ag naan gu dagan moo ca nekk it, sobewu na, ak ndab lu naan ga mana nekk.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Lépp lu lenn ci yooyu dee, ba dal ca, la mu dal sobewu na. Su dee ab puuru ban mbaa cin, dees koy toj ndax sobewu na te lu setul la ci yeen.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Su fekkee ne loola dee daa wadd ci biir bëtu ndox mbaa kàmb gu def ndox, du tee ndox ma laab, waaye ku laal la dee ca biir sobewu nga.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Su la dee waddee ci peppum jiwu, du tee peppum jiwu ma set;<span id="bookmarks37"></span> <a id="v38"></a><span class="v">38</span><span class="vsp">&nbsp;</span>waaye su fekkee ñu kaas pepp ma te lenn lu dee lu bokk ci yooyu dal ca, pepp ma daganul ci yeen.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>«Su mala mu dagan méddee, ku laal médd ma dina yendoo sobe ba jant so.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Képp ku lekk ca médd ma, na fóot ay yéreem, te du tee mu yendoo sobe ba jant so. Képp ku for médd ma, na fóot ay yéreem te du tee mu yendoo sobe ba jant so.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>«Mboolem bindeef yu sew-sewaan yiy dox ne ñàpp ci suuf, sibleen ko. Deesu ko lekk.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Lépp luy watatu, mbaa lu sew di boroom ñeenti tànk, mbaa mu bare ay tànk ci mboolem bindeef yu sew-sewaan yiy dox ne ñàpp ci suuf, waruleen koo lekk, ndax lu ñu wara sib la.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Buleen araamal seen bopp ci lenn ci yu sew-sewaan yooyu; buleen ci taq, di ci sobeel seen bopp,<span id="bookmarks43"></span> <a id="v44"></a><span class="v">44</span><span class="vsp">&nbsp;</span>ndaxte man Aji Sax ji maay seen Yàlla. Kon nag sell-luleen te sell ndax man ku Sell laa. Kon buleen sobeel mukk seen bopp ci mboolem bindeef yu sew-sewaan yiy dox ci suuf.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Ndaxte kat man Aji Sax ji maay ki leen génne woon réewum Misra, di seen Yàlla. Sell-leen boog, ndax man ku Sell laa.»<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Loolu la yoon digle ci wàllu mala ak njanaaw ak bindeef yi nekk ci ndox, ak mboolem bindeef yu sew-sewaan yiy dox ne ñàpp ci suuf.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Dina taxa ràññatle lu set ak lu setul. Dina taxa ràññatle boroom bakkan yi dagana lekk ñook boroom bakkan yi daganula lekk.<span id="bookmarks47"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
