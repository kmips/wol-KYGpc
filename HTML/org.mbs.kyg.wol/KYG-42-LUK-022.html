<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Luug 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "KYG-42-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-41-MRK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-42-LUK-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Luug&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='KYG-42-LUK-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-43-JHN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Njiiti yoon yi fexeel nañu Yeesu</div></div><a id="v1"></a>
<div class="m">
<div class="c-drop">22</div> <span class="v">1</span><span class="vsp">&nbsp;</span>Màggalu Mburu ma amul lawiir jege woon na, te ñu di ko wax bésu Mucc ba.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Sarxalkat yu mag ya ak xutbakat ya di wut pexem reylu Yeesu, ndaxte dañoo ragaloon nit ña.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Noonu Seytaane daldi solu Yudaa, mi ñuy wooye Iskariyo te mu bokkoon ca fukki taalibe ya ak ñaar.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Noonu Yudaa dem waxtaani ak sarxalkat yu mag ya ak kilifay wottukati kër Yàlla ga, ba xam nan la leen di jébbale Yeesu.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ñu am ca bànneex bu réy, dig ko xaalis.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yudaa nangu, di fexe jamono ju mu leen mana jébbal Yeesu, fu mbooloo ma nekkul.<span id="bookmarks6"></span></div>

<div class="s"><div id="s2">Reer bu mujj ba</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Bésu màggalu Mburu ma amul lawiir agsi, ca bés boobu lañu waroona rendi gàttub bésu Mucc ba.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Noonu Yeesu yebal Piyeer ak Yowaana ne leen: «Demleen, defaral nu reeru bésu Mucc ba.»<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ñu ne ko: «Fan nga bëggoon, nu defare ko fa?»<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Mu ne leen: «Bu ngeen duggee ca dëkk ba, góor gu yenu njaq lu def ndox, dina taseek yéen. Toppleen ci moom ba ca kër ga muy dugg,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>te ngeen ne boroom kër ga: “Kilifa gi nee na: Ana néegu gan, bi may lekke reeru bésu Mucc ba, man ak samay taalibe?”<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Noonu dina leen won néeg bu féete kaw, te yaa, ñu defar ko ba noppi. Foofa ngeen koy defare.»<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ñu dem, gis lépp, ni leen ko Yeesu waxe woon. Noonu ñu defar reer bi.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Bi waxtu wi jotee Yeesu toog ak ndaw yi,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>ne leen: «Yàkkamti woon naa lool lekk ak yéen reeru bésu Mucc bii, laata ñu may sonal.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ndaxte maa ngi leen koy wax, dootuma ko lekk mukk, lu dul ba kera mu mat ci nguuru Yàlla.»<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Noonu mu fab kaas, daldi sant Yàlla ne: «Jël-leen kaas bii, séddoo ko.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ndaxte maa ngi leen koy wax, dootuma naan ndoxum reseñ mi, ba kera Yàlla di tëral nguuram.»<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Gannaaw loolu mu jël mburu, sant Yàlla, damm ko, joxleen ko ne: «Lii sama yaram la, wi ma joxe ngir yéen. Defleen lii, ngir fàttaliku ma.»<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Noonu itam bi ñu lekkee ba noppi, mu jël kaas bi ne leen: «Kaas bii mooy misaal kóllëre gu bees gi Yàlla fas jaarale ko ci sama deret, ji tuuru ngir yéen.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Waaye nag loxob ki may wor a ngi nekk ak man ci ndab li.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Doomu nit ki mu ngi dem, ni ñu ko dogale. Waaye ki koy wor dina torox.»<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Noonu taalibe yi di laajante ci seen biir, kan ci ñoom mooy nara def loolu.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Taalibe ya it di werante, ngir xam kan ci ñoom moo gëna màgg.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yeesu ne leen: «Buuri xeeti àddina dañu leen di dóor yetu nguur, te kilifa yi dañuy sàkku ngërëm.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Waaye yéen buleen def noonu. Ki gëna màgg ci yéen, na nekk ni ki gëna ndaw, te njiit mel ni surga.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ki toog ca lekkukaay ba, moom ak surgaam, ñoom ñaar kan moo ci gëna màgg? Xanaa du ki toog ci lekkukaay bi? Waaye man maa ngi ci seen biir ni surga.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Yéen nag yéenay ñi ànd ak man ci samay fitna.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Man nag jox naa leen sañ-sañu nguuru, ni ma ko sama Baay joxe.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Dingeen lekkandoo te naanandoo ak man ci sama nguur. Te dingeen toog ci jal yi, di àtte fukki giir ak ñaar yu bànni Israyil.»<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Yeesu teg ca ne: «Simoŋ, Simoŋ! Seytaane ñaan na, ñu jébbal leen ko, ngir mu teqale leen ni ñu teqalee dugub ak xatax.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Waaye man ñaanal naa la, ngir sa ngëm dëgër. Te yaw, boo délsee, nanga dëgëral sa bokki taalibe yi.»<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Piyeer ne ko: «Boroom bi, àttan naa ànd ak yaw ca kaso, ba ci dee sax.»<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yeesu ne ko: «Piyeer, maa ngi la koy wax, bala ginaar a sab tey jii, dinga weddi ñetti yoon ne xam nga ma.»<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Noonu Yeesu ne leen: «Ba ma leen yebalee te yóbbaalewuleen woon xaalis, mbuus, walla dàll, ndax ñàkkoon ngeen dara?» Ñu ne ko: «Déedéet.»<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Mu ne leen: «Léegi nag képp ku am xaalis, na ko jël; te ku am mbuus, na ko jël; ku amul jaasi, na jaay mbubbam, jënde ko jaasi.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Ndaxte maa ngi leen koy wax, lii Mbind mi wax fàww mu am ci man, bi mu nee: “Boole nañu ko ak ñu bon ña.” Ndaxte loolu jëm ci man mi ngi mat.»<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Noonu taalibe ya ne ko: «Boroom bi, ñaari jaasee ngii.» Mu ne leen: «Doy na.»<span id="bookmarks38"></span></div>

<div class="s"><div id="s3">Yeesu ñaan na ca tundu Oliw ya</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Noonu Yeesu génn, dem ca tundu Oliw ya, ni mu ko daan defe naka-jekk. Taalibeem ya topp ci moom.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Bi mu agsee ca bérab ba, mu ne leen: «Ñaanleen, ngir baña daanu cig fiir.»<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Noonu mu dànd leen, ba fu aw saan mana tollu, daldi sukk di ñaan ne:<span id="bookmarks41"></span> <a id="v42"></a><span class="v">42</span><span class="vsp">&nbsp;</span>«Baay, soo ko bëggee, teggil ma kaasu naqar bii. Moona bumu doon sama coobare, waaye na sa coobare am.»<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Noonu malaakam Yàlla daldi koy feeñu, may ko doole.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Ci biir tiis, Yeesu gëna sawar ci ñaan gi, ñaqam mel ni lumbi deret dal ci suuf.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Bi mu ñaanee ba noppi, mu jóg, délsi ci taalibe yi, fekk leen ñuy nelaw, ndaxte seen xol dafa sonnoon ak tiis.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Noonu mu ne leen: «Lu tax ngeen di nelaw? Jógleen ñaan, ngir baña daanu cig fiir.»<span id="bookmarks46"></span></div>

<div class="s"><div id="s4">Jàpp nañu Yeesu</div></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Bi Yeesu di wax, mbooloo mu bare agsi; ku ñuy wax Yudaa te mu bokkoon ci fukki ndaw yi ak ñaar jiite leen. Yudaa jegeñsi Yeesu, bëgg koo fóon.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Waaye Yeesu ne ko: «Ci fóon ngay jébbale Doomu nit ki ay noonam!»<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Bi ñi àndoon ak Yeesu gisee liy bëgga xew, ñu ne: «Boroom bi, ndax nu dóore jaasi?»<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Kenn ci ñoom nag dóor surgab sarxalkat bu mag ba, noppu ndijooram dagg.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Waaye Yeesu daldi ne: «Bàyyileen.» Mu laal noppu waa ja, wéral ko.<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52</span><span class="vsp">&nbsp;</span>Noonu Yeesu ne sarxalkat yu mag ya ak kilifay wottukati kër Yàlla ga ak njiiti xeet, wa ko jàppsi woon: «Jóg ngeen, gànnaayoo jaasi ak yet, mel ni ñuy topp sàcc.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Moona maa nga woon ak yéen bés bu nekk ca kër Yàlla ga, te jàppuleen ma. Waaye léegi seen waxtu la, di jamonoy lëndëm.»<span id="bookmarks53"></span></div>

<div class="s"><div id="s5">Piyeer weddi na Yeesu</div></div><span id="bookmarks53"></span><a id="v54"></a>
<div class="p"><span class="v">54</span><span class="vsp">&nbsp;</span>Ñu jàpp Yeesu, yóbbu ko ca kër sarxalkat bu mag ba. Piyeer topp fu sore.<span id="bookmarks54"></span> <a id="v55"></a><span class="v">55</span><span class="vsp">&nbsp;</span>Amoon na taal ca diggu ëtt ba, ay nit toog, wër ko, Piyeer itam toog ci seen biir.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Ab mbindaan gis ko, mu toog, taal bi di ko leeral, mu ne ko jàkk ne: «Nit kii itam àndoon na ak moom.»<span id="bookmarks56"></span> <a id="v57"></a><span class="v">57</span><span class="vsp">&nbsp;</span>Waaye Piyeer weddi ko ne: «Soxna si, xawma kooku.»<span id="bookmarks57"></span> <a id="v58"></a><span class="v">58</span><span class="vsp">&nbsp;</span>Nees-tuut keneen gis ko ne: «Yaw itam ci ñoom nga bokk.» Piyeer ne ko: «Sama waay, bokkuma ci.»<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Bi ñu tegee lu mat waxtu, keneen dikkaat ca wax ja ne: «Ci lu wóor nit kii àndoon na ak moom, nde Galile la jóge.»<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Waaye Piyeer ne ko: «Sama waay, xawma li ngay wax!» Bi kàddoom di daanu, faf ginaar daldi sab.<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Noonu Boroom bi geestu, xool Piyeer. Te Piyeer fàttaliku la ko Boroom bi waxoon ne: «Bala ginaar a sab tey jii, dinga ma weddi ñetti yoon.»<span id="bookmarks61"></span> <a id="v62"></a><span class="v">62</span><span class="vsp">&nbsp;</span>Piyeer daldi génn, di jooy jooy yu metti.<span id="bookmarks62"></span></div>

<div class="s"><div id="s6">Ay alkaati ñaawal nañu Yeesu</div></div><span id="bookmarks62"></span><a id="v63"></a>
<div class="p"><span class="v">63</span><span class="vsp">&nbsp;</span>Nit ñaa nga jàppoon Yeesu, di ko ñaawal ak di ko dóor.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Ñu ngi takkoon ay bëtam, di ko laaj, naan ko: «Yaw, wax nu ci kàddug Yàlla, ku la dóor?»<span id="bookmarks64"></span> <a id="v65"></a><span class="v">65</span><span class="vsp">&nbsp;</span>Ñu ngi ko doon tifaar it yeneen saaga.<span id="bookmarks65"></span></div>

<div class="s"><div id="s7">Yeesu taxaw na ci kanam Pilaat ak Erodd</div></div><span id="bookmarks65"></span><a id="v66"></a>
<div class="p"><span class="v">66</span><span class="vsp">&nbsp;</span>Bi bët setee, kureelu njiiti xeet wa, maanaam sarxalkat yu mag ya ak xutbakat ya, daldi daje, indi Yeesu ci seen kanam.<span id="bookmarks66"></span> <a id="v67"></a><span class="v">67</span><span class="vsp">&nbsp;</span>Ñu ne ko: «Soo dee Almasi bi, wax nu ko.» Mu ne leen: «Su ma leen ko waxee, dungeen ma gëm.<span id="bookmarks67"></span> <a id="v68"></a><span class="v">68</span><span class="vsp">&nbsp;</span>Te su ma leen laajee, dungeen tontu.<span id="bookmarks68"></span> <a id="v69"></a><span class="v">69</span><span class="vsp">&nbsp;</span>Waaye gannaaw-si-tey, Doomu nit ki dina toog ci ndijooru Yàlla, Aji Man ji.»<span id="bookmarks69"></span> <a id="v70"></a><span class="v">70</span><span class="vsp">&nbsp;</span>Noonu ñépp ne: «Kon nag yaay Doomu Yàlla ji?» Mu ne leen: «Yéen ci seen bopp wax ngeen ne moom laa.»<span id="bookmarks70"></span> <a id="v71"></a><span class="v">71</span><span class="vsp">&nbsp;</span>Ñu daldi ne nag: «Lu nuy doyeeti seede léegi, ndegam nun ci sunu bopp noo ko nangoo ci gémmiñam!»<span id="bookmarks71"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
