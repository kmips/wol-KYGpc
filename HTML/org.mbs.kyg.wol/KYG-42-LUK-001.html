<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Luug 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "KYG-42-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-41-MRK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-41-MRK-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Luug&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='KYG-42-LUK-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-43-JHN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt2"><span class="mt2">Xibaaru jàmm bi ci Almasi bi Yeesu, ni ko Yàlla jaaralee ci</span></div>
<div class="mt"><span class="mt">LUUG</span></div>
<div class="b"></div>
<div class="b"></div>

<div class="s"><div id="s1">Ubbite gi</div></div><a id="v1"></a>
<div class="m">
<div class="c-drop">1</div> <span class="v">1</span><span class="vsp">&nbsp;</span>Yaw Teyofil mu tedd mi, xam nga ne, nit ñu bare sasoo nañoo bind ab nettali bu jëm ci mbir, yi xewoon ci sunu biir,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>li dëppook waxi seede, yi ko teewe woon li dale ca ndoorte la te ñu mujj nekk jawriñi kàddug Yàlla.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Léegi nag kon man ci sama wàll, gëstu naa ci lépp li ko dale ca njàlbéen ga, te fas naa la ko yéenee bindal, nettali la ni xew-xew yooyu deme woon tembe.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Noonu dinga mana xam ne li ñu la jàngaloon lu wér péŋŋ la.<span id="bookmarks4"></span></div>

<div class="s"><div id="s2">Jibril yégle na juddub Yaxya</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ca jamonoy Erodd, mi nekkoon buur ca réewu Yawut ya, amoon na sarxalkat bu ñu tudde Sakari te bokk ca mbootaayu sarxalkat, ya askanoo ci Abiya. Soxnaam Elisabet askanoo moom itam ci Aaróona.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sakari ak soxnaam ñu jub lañu ca kanam Yàlla, di topp ni mu ware ndigal yi ak dogali Boroom bi yépp.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Waaye amuñu doom, ndaxte Elisabet manula am doom, te it fekk ñoom ñaar ñépp ay màggat lañu.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Benn bés nag Sakari doon def liggéeyu sarxaleem ca Yàlla, ndaxte mbootaayam a aye keroog.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Bi ñuy tegoo bant, ni ko sarxalkat yi daan defe naka-jekk, ngir xam kan mooy dugg ca bérab bu sell ba ca kër Yàlla ga, ngir taal fa cuuraay, bant ba tegu ci Sakari.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ca waxtu wa ñuy taal cuuraay la, mbooloo maa nga woon ca biti, di ñaan.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Noonu benn malaakam Boroom bi daldi feeñu Sakari, taxaw ca féeteek ndijooru sarxalukaay, ba ñuy taal cuuraay ca kawam.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Naka la ko Sakari gis, fitam daldi dem, mu tiit.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Waaye malaaka ma ne ko: «Bul ragal dara Sakari, ndaxte sa ñaan nangu na. Elisabet sa soxna dina la jural doom, te dinga ko tudde Yaxya.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sa mbég lay doon, sa xol sedd ci, te ñu bare dinañu bég ci juddoom,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>ndaxte dina nekk ku màgg ca kanam Yàlla. Du naan biiñ walla dara luy màndil, te bu juddoo, Xel mu Sell mi daldi ko solu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Dina delloosi niti Israyil yu bare ci Yàlla seen Boroom.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Mooy jiitu, di yégle ñëwug Boroom bi, ànd ak xel mi ak doole, ji yonent Yàlla Ilyaas amoon, ngir jubale xoli baay yi ak doom yi, ngir delloo ñi déggadi ci maanduteg ñi jub. Noonu dina waajal mbooloo muy teeru Boroom bi.»<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sakari daldi ne malaaka ma: «Nan laay xame ne loolu dëgg la? Ndaxte mag laa, te sama soxna it màggat na.»<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Malaaka ma ne ko: «Man maay Jibril miy taxaw ci kanam Yàlla. Dañu maa yónni ngir ma wax ak yaw te yégal la xibaaru jàmm boobu.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Léegi nag gannaaw gëmuloo li ma wax, dinga luu te dootuloo mana wax, ba kera sama wax di am, bu jamonoom jotee.»<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Fekk na booba mbooloo maa ngi xaar, jaaxle lool ci li Sakari yàgg ca bérab bu sell ba.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Waaye bi mu génnee nag, manula wax ak ñoom. Noonu nit ña xam ne dafa am lu ko feeñu ca bérab bu sell ba. Dafa luu, ba di leen liyaar.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Bi Sakari matalee liggéeyu sarxaleem ba noppi, mu daldi ñibbi.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Bi mbir yooyu weesoo, Elisabet soxnaam ëmb, di ko nëbb lu mat juróomi weer<span id="bookmarks24"></span> <a id="v25"></a><span class="v">25</span><span class="vsp">&nbsp;</span>te naan: «Lii mooy yiw wi ma Boroom bi defal, ba fajal ma li doon sama gàcce ci nit ñi!»<span id="bookmarks25"></span></div>

<div class="s"><div id="s3">Jibril yégle na juddub Yeesu</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Bi Elisabet nekkee ci juróom benni weeram, Yàlla yónni na malaakaam Jibril ca dëkku Nasaret ca diiwaanu Galile.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Mu yebal ko ca janq bu ñu may waa ju bokk ci askanu Daawuda te ñu koy wax Yuusufa, waaye àndaguñu. Janq baa ngi tudd Maryaama.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Malaaka ma dikk ca moom ne ko: «Jàmm nga am, yaw mi Boroom bi defal aw yiw; mu ngi ak yaw.»<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Waxi malaaka ma daldi jaaxal Maryaama, muy xalaat lu nuyoo boobu mana tekki.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Malaaka ma ne ko: «Bul ragal dara Maryaama, ndaxte Yàlla tànn na la ci yiwam.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Dinga ëmb, jur doom ju góor; nanga ko tudde Yeesu.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ku màgg lay nekki, te dinañu ko wooye Doomu Aji Kawe ji. Boroom bi Yàlla dina ko jébbal nguuru Daawuda maamam.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Noonu dina yilif askanu Yanqóoba ba fàww, te nguuram du am àpp.»<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Maryaama laaj malaaka ma ne ko: «Naka la loolu mana ame? Man de, janq laa ba tey.»<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Malaaka ma ne ko: «Xel mu Sell mi dina wàcc ci yaw, te Aji Kawe ji dina la yiir ci kàttanam. Moo tax xale biy juddu dinañu ko wooye Ku sell ki, Doomu Yàlla ji.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Elisabet sa mbokk mi it dina am doom ju góor cig màggatam. Ki ñu doon wooye ku manula am doom, mu ngi ci juróom benni weeram.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Ndaxte dara tëwul Yàlla.»<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Maryaama ne ko: «Jaamub Boroom bi laa. Na Yàlla def ci man li nga wax.»</div>
<div class="p">Ci noonu malaaka ma daldi dem.<span id="bookmarks38"></span></div>

<div class="s"><div id="s4">Maryaama seeti na Elisabet</div></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Ci jamono jooju Maryaama jóg, gaawantu dem ci benn dëkk bu nekkoon ca tund ya ca diiwaanu Yude.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Mu dugg ca kër Sakari, daldi nuyu Elisabet.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Naka la Elisabet dégg Maryaama di nuyoo, doomam daldi yëngatu ci biiram. Noonu Xelum Yàlla mu Sell mi daldi solu Elisabet.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Elisabet wax ca kaw ne: «Barkeel nañu la ci jigéen ñi, barkeel doom ji nga ëmb!<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Man maay kan, ba ndeyu sama Boroom ñëw di ma seetsi?<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Maa ngi lay wax ne naka laa la dégg ngay nuyoo rekk, sama doom ji yëngu ci sama biir ndax mbég.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Barke ñeel na la, yaw mi gëm ne li la Boroom bi yégal dina mat!»<span id="bookmarks45"></span></div>

<div class="s"><div id="s5">Maryaama woy na mbaaxu Yàlla</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Noonu Maryaama daldi ne:<span id="bookmarks46"></span></div><span id="bookmarks46"></span><a id="v47"></a>
<div class="q-vv top-spacing"><span class="v">47</span><span class="vsp">&nbsp;</span>«Sama xol a ngi màggal Boroom bi,</div>
<div class="q">sama xel di bég ci Yàlla sama Musalkat,<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>ndaxte fàttaliku na ma,</div>
<div class="q">man jaamam bu woyof bi.</div>
<div class="q">Gannaaw-si-tey, niti jamono yépp dinañu ma wooye ki ñu barkeel,<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>ndaxte Ku Màgg ki defal na ma lu réy.</div>
<div class="q">Turam dafa sell.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Day wàcce yërmandeem ci ñi ko ragal,</div>
<div class="q">ci seeni sët ba ci seeni sëtaat.<span id="bookmarks50"></span></div><span id="bookmarks50"></span><a id="v51"></a>
<div class="q-vv"><span class="v">51</span><span class="vsp">&nbsp;</span>Wone na jëf yu mag ci dooley loxoom,</div>
<div class="q">te tas mbooloom ñiy réy-réylu,<span id="bookmarks51"></span></div><span id="bookmarks51"></span><a id="v52"></a>
<div class="q-vv"><span class="v">52</span><span class="vsp">&nbsp;</span>daaneel boroom doole yi ci seen nguur,</div>
<div class="q">yékkati baadoolo yi.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Ñi xiif, reggal na leen ak ñam wu neex,</div>
<div class="q">te dàq boroom alal yi, ñu daw ak loxoy neen.<span id="bookmarks53"></span></div><span id="bookmarks53"></span><a id="v54"></a>
<div class="q-vv"><span class="v">54</span><span class="vsp">&nbsp;</span>Wallu na bànni Israyil giy jaamam,</div>
<div class="q">di fàttaliku yërmandeem,<span id="bookmarks54"></span></div><span id="bookmarks54"></span><a id="v55"></a>
<div class="q-vv"><span class="v">55</span><span class="vsp">&nbsp;</span>ni mu ko dige woon sunuy maam,</div>
<div class="q">jëmale ko ci Ibraayma ak askanam ba fàww.»<span id="bookmarks55"></span></div><span id="bookmarks55"></span><a id="v56"></a>
<div class="p"><span class="v">56</span><span class="vsp">&nbsp;</span>Noonu Maryaama toog fa Elisabet lu wara tollook ñetti weer, sooga ñibbi.<span id="bookmarks56"></span></div>

<div class="s"><div id="s6">Juddub Yaxya</div></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>Gannaaw loolu jamono ji Elisabet wara mucc agsi, mu daldi jur doom ju góor.<span id="bookmarks57"></span> <a id="v58"></a><span class="v">58</span><span class="vsp">&nbsp;</span>Dëkkandoom yi ak bokkam yi yég ne, Boroom bi won na ko yërmande ju réy, ñu ànd ak moom bég.<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Bi bés ba délsee, ñu ñëw xarafalsi xale ba, bëgg koo dippee baayam Sakari.<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Waaye yaayam ne leen: «Déedéet, Yaxya lay tudd.»<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Ñu ne ko: «Amoo menn mbokk mu tudd noonu.»<span id="bookmarks61"></span></div><span id="bookmarks61"></span><a id="v62"></a>
<div class="p"><span class="v">62</span><span class="vsp">&nbsp;</span>Ñu daldi liyaar baayam, ngir xam nan la bëgg ñu tudde xale ba.<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Sakari laaj àlluwa, bind ci ne: «Yaxya la tudd.» Ñépp daldi waaru.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Ca saa sa Yàlla dindi luu gi, Sakari daldi waxaat, di màggal Yàlla.<span id="bookmarks64"></span> <a id="v65"></a><span class="v">65</span><span class="vsp">&nbsp;</span>Waa dëkk ba bépp jaaxle, xew-xew yooyu siiw ca tundi Yude yépp.<span id="bookmarks65"></span> <a id="v66"></a><span class="v">66</span><span class="vsp">&nbsp;</span>Ñi dégg nettali, bi jëm ci mbir yooyu, dañu koo denc ci seen xol te naan: «Nu xale bii di mujje nag?» Ndaxte leeroon na ne dooley Boroom baa ngi ànd ak moom.<span id="bookmarks66"></span></div>

<div class="s"><div id="s7">Sakari sant na Yàlla</div></div><span id="bookmarks66"></span><a id="v67"></a>
<div class="p"><span class="v">67</span><span class="vsp">&nbsp;</span>Sakari baayu Yaxya daldi fees ak Xel mu Sell mi. Noonu mu wax ci kàddug Yàlla ne:</div>
<div class="b">&nbsp;</div><span id="bookmarks67"></span><span id="bookmarks67"></span><a id="v68"></a>
<div class="q-vv"><span class="v">68</span><span class="vsp">&nbsp;</span>«Cant ñeel na Boroom bi, Yàllay Israyil,</div>
<div class="q">ndaxte wallusi na mbooloom, ba jot leen!<span id="bookmarks68"></span></div><span id="bookmarks68"></span><a id="v69"></a>
<div class="q-vv"><span class="v">69</span><span class="vsp">&nbsp;</span>Feeñal na nu Musalkat bu am doole,</div>
<div class="q">bi soqikoo ci askanu Daawuda jaamam,<span id="bookmarks69"></span></div><span id="bookmarks69"></span><a id="v70"></a>
<div class="q-vv"><span class="v">70</span><span class="vsp">&nbsp;</span>ni mu yéglee woon bu yàgg jaarale ko ci yonentam yu sell yi.<span id="bookmarks70"></span></div><span id="bookmarks70"></span><a id="v71"></a>
<div class="q-vv"><span class="v">71</span><span class="vsp">&nbsp;</span>Dina nu musal ci sunuy noon,</div>
<div class="q">jële nu ci sunu loxoy bañaale.<span id="bookmarks71"></span></div><span id="bookmarks71"></span><a id="v72"></a>
<div class="q-vv"><span class="v">72</span><span class="vsp">&nbsp;</span>Yàlla wone na yërmandeem, ji mu digoon sunuy maam,</div>
<div class="q">te di fàttaliku kóllëre, gi mu fas ak ñoom,<span id="bookmarks72"></span></div><span id="bookmarks72"></span><a id="v73"></a>
<div class="q-vv"><span class="v">73</span><span class="vsp">&nbsp;</span>di ngiñ, li mu giñaloon sunu maam Ibraayma naan,<span id="bookmarks73"></span></div><span id="bookmarks73"></span><a id="v74"></a>
<div class="q-vv"><span class="v">74</span><span class="vsp">&nbsp;</span>dina nu teqale ak sunuy noon,</div>
<div class="q">ngir nu man koo jaamu ci jàmm,<span id="bookmarks74"></span></div><span id="bookmarks74"></span><a id="v75"></a>
<div class="q-vv"><span class="v">75</span><span class="vsp">&nbsp;</span>nu sell te jub ci kanamam sunu giiru dund.</div>
<div class="b">&nbsp;</div><span id="bookmarks75"></span><span id="bookmarks75"></span><a id="v76"></a>
<div class="q-vv"><span class="v">76</span><span class="vsp">&nbsp;</span>Yaw nag doom, dinañu lay wooye yonentu Aji Kawe ji,</div>
<div class="q">ndaxte dinga jiitu, di yégle ñëwug Boroom bi, di ko xàllal yoon wi.<span id="bookmarks76"></span></div><span id="bookmarks76"></span><a id="v77"></a>
<div class="q-vv"><span class="v">77</span><span class="vsp">&nbsp;</span>Dinga xamal mbooloom ni leen Boroom bi mana musale,</div>
<div class="q">jaare ko ci seen mbaalug bàkkaar,<span id="bookmarks77"></span></div><span id="bookmarks77"></span><a id="v78"></a>
<div class="q-vv"><span class="v">78</span><span class="vsp">&nbsp;</span>ndaxte Yàlla sunu Boroom fees na ak yërmande,</div>
<div class="q">ba tax muy wàcce ci nun jant buy fenk,<span id="bookmarks78"></span></div><span id="bookmarks78"></span><a id="v79"></a>
<div class="q-vv"><span class="v">79</span><span class="vsp">&nbsp;</span>ngir leeral ñi toog ci lëndëm,</div>
<div class="q">takkandeeru dee tiim leen,</div>
<div class="q">ngir jiite nu ci yoonu jàmm.»<span id="bookmarks79"></span></div><span id="bookmarks79"></span><a id="v80"></a>
<div class="p"><span class="v">80</span><span class="vsp">&nbsp;</span>Noonu Yaxyaa ngi doon màgg, te xelam di ubbiku. Mu dëkk ca màndiŋ ma, ba bés ba muy feeñu bànni Israyil.<span id="bookmarks80"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
