<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>",
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-62": "<div><span class=\"k\">sarxalkat b-:</span> Ab sarxalkat njiitu diine la bu sasoo di rendil jaamukat yi seeni sarax. Muy yéefar yi di bànni Israyil, ku ci nekk amoon na ay sarxalkatam yu leen di taxawal ca kanam ka ñu gëm, mu dim tuur su dee yéefar yi, mbaa muy Aji Sax ji, su dee bànni Israyil. Yàlla moo taamu ñi bokk ci giirug Lewi, doomu Yanqóoba, ñuy Aaróona ak ñi askanoo ci moom, ngir ñu taxawal bànni Israyil fa kanamam. Sarxalkati bànni Israyil ay góor lañu yu ñu sellalal Yàlla, ñu féetewoo liggéeyam. Ñoo sasoo liggéey biy jubale mbooloo meek Yàlla. Ñoo leen di sarxalal te ñoo yore liggéeyu jaamu Yàlla bi. <span class=\"bd\">Sarxalkat bu mag bi</span> moo doon kilifay sarxalkat yi, te mooy misaal Almasi Yeesu, mi nuy àgge fa Yàlla.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='KYG-24-JER-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">4</div> <span class="v">1</span><span class="vsp">&nbsp;</span>«Yaw Israyil, sooy waññiku,</div>
<div class="q top-spacing">waññikul fi man.»</div>
<div class="q">Kàddug Aji Sax jee.</div>
<div class="q">«Soo jëlee fi sama kanam</div>
<div class="q">sa jëf ju siblu,</div>
<div class="q">te jenguloo,<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>xanaa di waate Aji Sax jiy dund,</div>
<div class="q">ci dëgg ak njub ak ngor,</div>
<div class="q">kon xeet yi di barkeeloo Aji Sax ji,</div>
<div class="q">di ko sagoo.»<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Aji Sax ji déy dafa wax waa Yudak Yerusalem, ne leen:</div>
<div class="q">«Ruujleen seen tool,</div>
<div class="q">buleen ji ciy dég.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Yeen waa Yudak Yerusalem, deeleen xaraf ngir Aji Sax ji,</div>
<div class="q">dogleen seen mbuñukay xol,</div>
<div class="q">balaa sama xadar ne jippét ni sawara,</div>
<div class="q">di tàkk te deesu ko fey</div>
<div class="q">ndax seen jëf ju bon.<span id="bookmarks4"></span></div>

<div class="s"><div id="s1">Xare jib na</div></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>«Nangeen yégle lii fa Yuda,</div>
<div class="q">dégtale ko fa Yerusalem,</div>
<div class="q">yéenee koog liit fi biir réew mi</div>
<div class="q">te xaacu seen kem kàttan ne leen:</div>
<div class="q">“Dajeleen, nu dem ca dëkk ya tata wër.”<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Yékkatileen raaya, jubale <span class="footnote selectable" id="G-71">Siyoŋ</span>,</div>
<div class="q">làqujileen, buleen taxaw,</div>
<div class="q">musiba déy laay jële bëj-gànnaar,</div>
<div class="q">muy safaan bu réy.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>«Gayndee fëlle geeram,</div>
<div class="q">fàkkaskatu xeet yee jóg, génne këram,</div>
<div class="q">nara gental seeni dëkk,</div>
<div class="q">ba ñu di gent yu kenn dëkkul.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Kon nag sol-leeni saaku, ñaawloo te yuuxu ne:</div>
<div class="q">“Merum <span class="footnote selectable" id="G-3">Aji Sax</span> ji tàng na kat te moyu nu.”<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Bésub keroog,» kàddug Aji Sax jee,</div>
<div class="q">«xolu buur jeex, kàngam ne yàcc,</div>
<div class="q"><span class="footnote selectable" id="G-62">sarxalkat</span> waaru, yonent jommi.»<span id="bookmarks9"></span></div>
<div class="sp"><div id="sp1">Yeremeey wax</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Ma ne, «Éy Boroom bi <span class="footnote selectable" id="G-3">Aji Sax</span> ji,</div>
<div class="q">yaa naxlu askan wii nax yu metti,</div>
<div class="q">ba nga nee: “Yerusalem jàmm lay am,”</div>
<div class="q">te saamar tege ci putam.»<span id="bookmarks10"></span></div>

<div class="s"><div id="s2">Mbugal taxaw na</div></div><span id="bookmarks10"></span><a id="v11"></a>
<div class="q-vv top-spacing"><span class="v">11</span><span class="vsp">&nbsp;</span>Janti keroog dees na wax askanu Yerusalem wii, ne leen:</div>
<div class="q">«Jaas bu tàng a uppe kaw tund ya ne faraas ca màndiŋ ma,</div>
<div class="q">wuti sama ñoñ.</div>
<div class="q">Du doon ngelaw lees di bàcceek a beese.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ngelaw lu ko ëpp doole laay indi.</div>
<div class="q">Léegi maa leen di biral sama kàddug mbugal.»<span id="bookmarks12"></span></div>
<div class="sp"><div id="sp2">Waa Yerusalem ay wax</div></div><span id="bookmarks12"></span><a id="v13"></a>
<div class="q-vv top-spacing"><span class="v">13</span><span class="vsp">&nbsp;</span>«Noon baa ngii, di jóg niy niir,</div>
<div class="q">watiiri xareem ni ngëlén,</div>
<div class="q">fasam ya gëna gaawi jaxaay.</div>
<div class="q">Wóoy ngalla nun, yàqu nan!»<span id="bookmarks13"></span></div>
<div class="sp"><div id="sp3">Yàllaay wax</div></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>«Éey Yerusalem, fóotal sa xol, jële ci lu bon,</div>
<div class="q">ndax nga mucc.</div>
<div class="q">Foo àppal sa mébéti xol yu bon?<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Kàddug yéenee ngi jibe Dan,</div>
<div class="q">musiba dégtu na, bawoo tundu Efrayim.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Jottlileen ko xeet yi,</div>
<div class="q">neleen Yerusalem:</div>
<div class="q">“Songkat yaa ngii riire réew mu sore ma,</div>
<div class="q">xaacoondoo fi kaw dëkki Yuda.”<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ñooy gaw Yerusalem ni wattukati tool,</div>
<div class="q">ndax man la gàntal.»</div>
<div class="q">Kàddug <span class="footnote selectable" id="G-3">Aji Sax</span> jee.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>«Sa jëfin ak say jëf a la yóbbe lii,</div>
<div class="q">sa musibaa ngook, wex la xàtt,</div>
<div class="q">di dagg sa xol.»<span id="bookmarks18"></span></div>

<div class="s"><div id="s3">Yeremi jàq na</div></div><span id="bookmarks18"></span><a id="v19"></a>
<div class="q-vv top-spacing"><span class="v">19</span><span class="vsp">&nbsp;</span>Maaka jàqa jàq bay jal-jali,</div>
<div class="q">sama xol biy fuddu!</div>
<div class="q">Éy wii mititu xol!</div>
<div class="q">Duma mana noppi,</div>
<div class="q">maa dégg wooteb liit</div>
<div class="q2">ak yuuxi xare.</div>
<div class="b">&nbsp;</div><span id="bookmarks19"></span><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Yéenees na rajaxoo ci kaw rajaxoo,</div>
<div class="q">réew mi mépp ne tasar kay!</div>
<div class="q">Jekki-jekki samay xayma tasaaroo.</div>
<div class="q">Xef-xippi ndimoy xayma ya xotatoo!<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Xanaa duma gis ba fàww raayab noon,</div>
<div class="q">liitu xare di ko feelu?<span id="bookmarks21"></span></div>

<div class="s"><div id="s4">Aji Sax ji jéppi na ñoñam</div></div><span id="bookmarks21"></span><a id="v22"></a>
<div class="q-vv top-spacing"><span class="v">22</span><span class="vsp">&nbsp;</span>«Dofe la sama ñoñ def.</div>
<div class="q">Man, xamuñu maay kan,</div>
<div class="q">mbetey gone yu dul xalaat dara;</div>
<div class="q">dég-dég, tus;</div>
<div class="q">seen xel mépp, lu bon rekk,</div>
<div class="q">lu baax, xamuñu ci dara.»<span id="bookmarks22"></span></div>

<div class="s"><div id="s5">Àddina salfaañoo na</div></div><span id="bookmarks22"></span><a id="v23"></a>
<div class="q-vv top-spacing"><span class="v">23</span><span class="vsp">&nbsp;</span>Maa xool suuf,</div>
<div class="q">ndeke ma nga ne maraas, ne wëyëŋ;</div>
<div class="q">ma xool asamaan,</div>
<div class="q">leer amatu ca.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ma xool tund yu mag yi,</div>
<div class="q">ndeke ñu ngi yëngu,</div>
<div class="q">tund yu ndaw yépp di jaayu.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ma xoolaat, gisuma nit,</div>
<div class="q">njanaaw yépp daw.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ma xool, gis suuf su nangu sa</div>
<div class="q">di ndànd-foyfoy,</div>
<div class="q">dëkk yépp raaf</div>
<div class="q">ndax <span class="footnote selectable" id="G-3">Aji Sax</span> jeek tàngaayu sànjam.</div>
<div class="b">&nbsp;</div><span id="bookmarks26"></span><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Aji Sax ji déy dafa wax ne:</div>
<div class="q">«Duma tas lépp tasar,</div>
<div class="q">waaye réew mi mépp ay gental.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Loolooy tax suuf di ñaawlu,</div>
<div class="q">asamaan di lëndëm.</div>
<div class="q">Maa ko wax, maa ko dogu;</div>
<div class="q">duma dëpp, duma deltu gannaaw.»<span id="bookmarks28"></span></div>

<div class="s"><div id="s6">Yerusalem dugg na fitna</div></div><span id="bookmarks28"></span><a id="v29"></a>
<div class="q-vv top-spacing"><span class="v">29</span><span class="vsp">&nbsp;</span>Gawar ak fittkat riir,</div>
<div class="q">waa dëkk yépp fëx,</div>
<div class="q">ñii tàbbiy gajj,</div>
<div class="q">ñee ñalgu ci kawi doj,</div>
<div class="q">ñu won dëkkoo dëkk gannaaw,</div>
<div class="q">kenn desatu ca.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Yaw Yerusalem mu tas mi,</div>
<div class="q">ana looy def nii,</div>
<div class="q">di solu ba yànj,</div>
<div class="q">gànjaroo wurus,</div>
<div class="q">tusngalu, yàkkleey gët?</div>
<div class="q">Yaa ngi caaxoñu ci neen:</div>
<div class="q">say xéddkat wacc nañu la,</div>
<div class="q">sa bakkan lañuy wut.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Baatu ndaw su jagadi laa dégg,</div>
<div class="q">ma nga jàq, di matub taawam.</div>
<div class="q">Baatub <span class="footnote selectable" id="G-71">Siyoŋ</span>, dëkk bu taaru baa!</div>
<div class="q">Ma ngay àppaat, tàllal yoxo ya,</div>
<div class="q">naan: «Wóoy, ngalla man;</div>
<div class="q">ne yàcc ci loxol bóomkat yi!»<span id="bookmarks31"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
