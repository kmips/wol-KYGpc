<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='KYG-23-ISA-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Doom juddul na nu</div></div><a id="v1"></a>
<div class="m top-spacing">
<div class="c-drop">9</div> <span class="v">1</span><span class="vsp">&nbsp;</span>Askan wiy doxe lëndëm nii,</div>
<div class="q top-spacing">ñooy gis leer gu mag.</div>
<div class="q">Ñooñu dëkke réewum ndee mu ne këruus,</div>
<div class="q">ñoom la leer di fenkal.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Aji Sax ji, yaay yokk xeet wi,</div>
<div class="q">fulal leen bànneex,</div>
<div class="q">ñuy bége fi sa kanam, mbégtem ngóob,</div>
<div class="q">mel ni ñuy bànneexoo fa ñuy séddoo alalu xare.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Yaa leen di sippil seen sëf,</div>
<div class="q">damm bant ba ñu leen gàlloon,</div>
<div class="q">ak yetu ña leen notoon,</div>
<div class="q">na nga leen defaloon rekk ca xareb Majan.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mboolem dàll wu ab noon dukkate ba dikk,</div>
<div class="q">ak turki bu màndi deretu xare,</div>
<div class="q">sawara lees koy leel.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Nde gonee juddu, ñeel nu,</div>
<div class="q">di doom ju góor ju ñu nu may,</div>
<div class="q">mu yenu kilifteef gi,</div>
<div class="q">ñu di ko wooye Diglekat bu yéeme bi,</div>
<div class="q">ak Yàlla jàmbaar ji,</div>
<div class="q">ak Baay bi sax dàkk,</div>
<div class="q">ak Buuru jàmm bi.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Dooley kilifteefam ak jàmm ja du am kemu,</div>
<div class="q">fa jalub Daawuda ak nguuram,</div>
<div class="q">ga muy samp, saxale ko njekk ak yoon,</div>
<div class="q">tey jii, ba fàww.</div>
<div class="q">Lii la <span class="footnote selectable" id="G-3">Aji Sax</span> ji Boroom gàngoor yi def ci xéraangeem.<span id="bookmarks6"></span></div>

<div class="s"><div id="s2">Aji Sax ji yokk na mbugalam</div></div><span id="bookmarks6"></span><a id="v7"></a>
<div class="q-v top-spacing"><span class="v">7</span><span class="vsp">&nbsp;</span>Boroom bee yónnee kàddu</div>
<div class="q2">gu dal Israyil, askanu Yanqóoba,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>xeet wépp jot ca,</div>
<div class="q">ba ca Efrayim ak waa Samari,</div>
<div class="q">ñay damook a sagu naan:<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>«Ay móol màbb,</div>
<div class="q">nu yett ponkali doj, tabaxaat,</div>
<div class="q">xànqi garab yu ndaw daanoo ca,</div>
<div class="q">nu wuutal ca garabi seedar yu mag.»<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span><span class="footnote selectable" id="G-3">Aji Sax</span> ji yékkati nooni Buur Reccin, fi seen kaw,</div>
<div class="q">gemb seeni bañ,<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Siri songe penku; Filisteen ña, sowu,</div>
<div class="q">ñu sëxëtoo Israyil, wonn.</div>
<div class="b">&nbsp;</div>
<div class="q">Teewul Aji Sax ji xàcci loxoom,</div>
<div class="q">meddiwul ba tey.</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Waaye xeet wi delluwuñu ca ka leen duma,</div>
<div class="q">sàkkuwuñu Aji Sax ji Boroom gàngoor yi.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Moo tax Aji Sax ji doge Israyil bopp ak geen,</div>
<div class="q">boole tiir ak barax fóom ci benn bés.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Mag meek kàngam li ñooy bopp bi,</div>
<div class="q">yonent bi mokkal naaféq dib geen.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ñi jiite askan wii ñoo leen di sànk,</div>
<div class="q">ña ñuy jiite loru.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Moo tax Boroom bi du bége seeni xale yu góor,</div>
<div class="q">du yërëm seeni jirim ak seeni jëtun.</div>
<div class="q">Ñoom ñépp a gëmadi, di def lu bon,</div>
<div class="q">ku ci nekk di wax lu amul bopp.</div>
<div class="b">&nbsp;</div>
<div class="q">Teewul Aji Sax ji xàcci loxoom,</div>
<div class="q">meddiwul ba tey.</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Mbon a ngi tàkk moos</div>
<div class="q">ni sawara, xoyom dég aki dagg,</div>
<div class="q">jafal gajji gott bi,</div>
<div class="q">mu ne jippét, saxar, naaw.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Merum Aji Sax ji Boroom gàngoor yi taal na réew mi,</div>
<div class="q">xoyom waa réew mi,</div>
<div class="q">kenn yërëmul sa mbokk.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Nit ñaa ngi màtte ndijoor, te doyaluñu,</div>
<div class="q">di xàmpe càmmoñ te suuruñu,</div>
<div class="q">ku nekk di yàpp sa mbokk:<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Manase song Efrayim,</div>
<div class="q">Efrayim song Manase,</div>
<div class="q">ñu mànkoo, noonoo Yuda.</div>
<div class="b">&nbsp;</div>
<div class="q">Teewul Aji Sax ji xàcci loxoom,</div>
<div class="q">meddiwul ba tey.<span id="bookmarks20"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
