<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ayóoba 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = true;
var baseRef  = "KYG-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-18-JOB-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ayóoba&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='KYG-18-JOB-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">7</div> <span class="v">1</span><span class="vsp">&nbsp;</span>Xanaa du fani doom aadama fi kaw suuf</div>
<div class="q2 top-spacing">àppu doñ-doñ la,</div>
<div class="q">dundam di dundu liggéeykat bu ñu bind?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Daa mel ni jaam bu namm keppaar</div>
<div class="q">mbaa mbindaan mu yàkkamtig peyam.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Noonu laa séddoo ay weeri mititu neen,</div>
<div class="q">jagoo ni ay guddiy coono.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Damay tëdd te naa:</div>
<div class="q">«Kañ laay jóg nag?»</div>
<div class="q">Waaye guddi gudda gudd,</div>
<div class="q">walbatiku ba fajar xar génnliku na ma!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Maa ngi sàngooy sax ak àkki ban,</div>
<div class="q">sama der biy xar, di wal.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Kukkub ràbb sax</div>
<div class="q2">ni samay fan di jeexee ko gaaw,</div>
<div class="q">poqe di jeex, te yaakaar amul.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Éy Yàlla, bul fàtte ne sama dund gii,</div>
<div class="q2">ag noo doŋŋ la,</div>
<div class="q">te dootuma teg bët ngëneel.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Bët bi may gis tey du ma gisati,</div>
<div class="q">dinga ma niir, fekk nekkatuma.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Niir wu naaxsaay, ne mes,</div>
<div class="q">mooy ku wàcci njaniiw, du yéegati!<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Du ñibbeeti këram,</div>
<div class="q">dëkkuwaayam dootu ko fat.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Moo tax duma téye sama làmmiñ,</div>
<div class="q">xanaa di waxe biir njàqare,</div>
<div class="q">di jooye biir naqar.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Dama di Géej menn mbaa Ninki-nànka,</div>
<div class="q">ba nga di ma booleek ku may wattu?<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Dama naan: «Naa nopploo tëraayub laltu,</div>
<div class="q">ba yennikoo ab lal sama tawat,»<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>nga di ma tiitale ay gént,</div>
<div class="q">di ma xoqtale ay jeneer,<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>ba ku ma xojoon sax, ma jël,</div>
<div class="q">nde dee a ma gënal dese yii yax.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Doy na sëkk! Dunduma ba fàww;</div>
<div class="q">ba ma, samay fan genn noo la!<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Luy nit ba nga di ko gëddaal,</div>
<div class="q">bay def sam xel ci moom,<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>di ko nemmiku saa yoo xëyee,</div>
<div class="q">di ko nattu saa su ne?<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Doo ma dummóoyu boog,</div>
<div class="q">may ma sax fu ma wonaasoo?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Yaw miy seetlu jaam ñi,</div>
<div class="q2">ma bàkkaar, lu mu lay wàññi?</div>
<div class="q">Ana lu tax nga di ma diiral sa bopp nii,</div>
<div class="q">ba ma mujj diis la gann?<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Lu tee kon nga baal ma samag moy,</div>
<div class="q">jéggal ma samag tooñ?</div>
<div class="q">Léegi tey ma tëri biir suuf,</div>
<div class="q">nga di ma seeta seet, fekk nekkatuma.<span id="bookmarks21"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
