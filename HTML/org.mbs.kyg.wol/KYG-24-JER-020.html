<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-62": "<div><span class=\"k\">sarxalkat b-:</span> Ab sarxalkat njiitu diine la bu sasoo di rendil jaamukat yi seeni sarax. Muy yéefar yi di bànni Israyil, ku ci nekk amoon na ay sarxalkatam yu leen di taxawal ca kanam ka ñu gëm, mu dim tuur su dee yéefar yi, mbaa muy Aji Sax ji, su dee bànni Israyil. Yàlla moo taamu ñi bokk ci giirug Lewi, doomu Yanqóoba, ñuy Aaróona ak ñi askanoo ci moom, ngir ñu taxawal bànni Israyil fa kanamam. Sarxalkati bànni Israyil ay góor lañu yu ñu sellalal Yàlla, ñu féetewoo liggéeyam. Ñoo sasoo liggéey biy jubale mbooloo meek Yàlla. Ñoo leen di sarxalal te ñoo yore liggéeyu jaamu Yàlla bi. <span class=\"bd\">Sarxalkat bu mag bi</span> moo doon kilifay sarxalkat yi, te mooy misaal Almasi Yeesu, mi nuy àgge fa Yàlla.</div>",
    "G-78": "<div><span class=\"k\">waxyu:</span> Wax lay doon, ju Yàlla déey ab yonent, mu di ko biral ci ndigalal Yàlla. Leeleeg bu ab yonent tolloo ci biral waxyu, day mel ni ku daanu leer.</div>",
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='KYG-24-JER-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tëj nañu Yeremi</div></div><a id="v1"></a>
<div class="m">
<div class="c-drop">20</div> <span class="v">1</span><span class="vsp">&nbsp;</span>Ci kaw loolu, doomu Imer, Pasur, <span class="footnote selectable" id="G-62">sarxalkat</span> ba jiite woon saytub kër Yàlla ga, dégg Yeremi muy biral kàdduy <span class="footnote selectable" id="G-78">waxyu</span> yooyu.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ba mu ko defee Pasur dóorlu Yonent Yàlla Yeremi, jéng ko ca buntu kër <span class="footnote selectable" id="G-3">Aji Sax</span> ja féete kaw, te ñu dippee ko Beñamin.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ca suba sa Pasur yiwee ko ca jéng ba. Yeremi ne ko: «Aji Sax ji tuddeetu la Pasur; Magor-Misabib (mu firi Tiitaange lu dajal) la la tudde.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ndax Aji Sax ji dafa wax ne: “Maa ngii di la wàcceel tiitaange, yaak sa soppe yépp, seen saamaru noon daaneel leen, ngay gis; te Yuda gépp laay teg ci loxol buuru Babilon, ñii mu yóbbu leen ngàllo, ñee mu jam leen, ñu dee.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Maay joxe lépp luy alalu dëkk bii. Mboolem lu fiy njariñ, mboolem gànjar, mboolem denci buuri Yuda, dinaa ko teg ci seen loxol noon yi, ñu sëxëtoo, jël, yóbbu Babilon.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yaw Pasur, yaak sa waa kër yépp ay duggi njaam ca Babilon. Babilon nga jëm te fa ngay dee, ñu rob la fa, yaak mboolem sa soppe ya nga daan wax ay waxyuy fen.”»<span id="bookmarks6"></span></div>

<div class="s"><div id="s2">Yeremi ñaxtu na</div></div><span id="bookmarks6"></span><a id="v7"></a>
<div class="q-v top-spacing"><span class="v">7</span><span class="vsp">&nbsp;</span>Éy <span class="footnote selectable" id="G-3">Aji Sax</span> ji, naxtaan nga ma,</div>
<div class="q">ma naagu, nga nax ma,</div>
<div class="q">jaay ma doole, ba man ma.</div>
<div class="q">Ñu ngi may kekku bés bu ne,</div>
<div class="q">ku ne di ma kókkali.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Saa yu ma waxee, damay xaacu,</div>
<div class="q">fitnaak salfaañoo ma tax di yuuxu.</div>
<div class="q">Kàddug Aji Sax jee may yóbbey xas</div>
<div class="q">aki saaga bés bu ne.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Su ma nee: «Xaaral ma fàtte ko,</div>
<div class="q">dootuma biral waxyu ci turam,»</div>
<div class="q">sama xol bi mel nib taal</div>
<div class="q">bu tàkk, tàbbi sama biir yax yi;</div>
<div class="q">may jéema muutuwaale sa kàddu,</div>
<div class="q">te duma ko man.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Dégg naa ñaawlaate yu bare, ñu naan:</div>
<div class="q">«Éey, Tiitaange-lu-dajal!</div>
<div class="q">Booleleen ko, boole rekk!»</div>
<div class="q">Ñi ma séqal jàmm sax,</div>
<div class="q">di yeeru ma fakkastalu,</div>
<div class="q">naan: «Jombul mu juum, nu jekku ko,</div>
<div class="q">ba mana feyu.»<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Waaye Aji Sax jeek man, di ñeyi xare.</div>
<div class="q">Moo tax ñi may tëru di tërëf, ba duñu daan,</div>
<div class="q">xanaa rus lool, ndax duñu baaxle;</div>
<div class="q">gàcce gu yàgg lay doon te du fey.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Aji Sax ji Boroom gàngoor yi, yaw miy nattu ku jub,</div>
<div class="q">di gis xel ak xol,</div>
<div class="q">may ma, ma gis ni nga leen di feye;</div>
<div class="q">yaw de laa diis sama mbir.</div>
<div class="b">&nbsp;</div><span id="bookmarks12"></span><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Woyleen Aji Sax ji,</div>
<div class="q">màggal-leen Aji Sax ji!</div>
<div class="q">Mooy xettli néew-ji-doole</div>
<div class="q">ci dooley ku bon.</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Alkute ñeel na bés ba ma juddoo,</div>
<div class="q">bés ba ma saa ndey juree,</div>
<div class="q">yàlla bumu barkeel.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Alkute ñeel na ka ko yegge baay,</div>
<div class="q">ne ko: «Sa soxna am na doom ju góor,»</div>
<div class="q">ba tax baay béga bég.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Yal na kooku mel ni dëkk,</div>
<div class="q">yi Aji Sax ji tas te yërëmu leen!</div>
<div class="q">Yal na dégg yuuxi suba teel</div>
<div class="q">ak xaacuy xarey njolloor.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Moo ma reyul ci sama biiru ndey,</div>
<div class="q">ma bàmmeeloo sama ndey,</div>
<div class="q">te du wasin mukk.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ana lu ma doon génne ca biiram,</div>
<div class="q">di daj coonooku tiis,</div>
<div class="q">mujje gàcce?<span id="bookmarks18"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
