<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 38</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">38.11 </span><span class=\"ft\">gis Aji Sax ji mooy dem biir kër Aji Sax ji. Seetal ci aaya 22 ak <span class=\"bk\">Sabóor</span> 27.4.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-037.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;38&nbsp;&nbsp;</a></span>
  <span class="button"><a href='KYG-23-ISA-039.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Esekiyel wopp na ba jóg</div></div><a id="v1"></a>
<div class="m">
<div class="c-drop">38</div> <span class="v">1</span><span class="vsp">&nbsp;</span>Jant yooyu Esekiya moo woppoon, bay waaja dee. Yonent Yàlla Esayi doomu Amocc dikk, ne ko: «<span class="footnote selectable" id="G-3">Aji Sax</span> ji dafa wax ne: “Dénkaaneel sa mbiri kër, ndax dangay dee, doo jóg!”»<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Esekiya nag walbatiku, jublook miir ba, ñaan ci Aji Sax ji.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Mu ne: «Éy Aji Sax ji, ngalla bàyyil xel ni ma àndeek yaw sama léppi xol, ci kóllëre. Te it li nga rafetlu laa jëfe.» Mu jooy nag, jooy yu metti.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ci kaw loolu kàddug Aji Sax ji dikkal Esayi, ne ko:<span id="bookmarks4"></span> <a id="v5"></a><span class="v">5</span><span class="vsp">&nbsp;</span>«Doxal ba ca Esekiya, nga ne ko: Aji Sax ji sa Yàllay maam Daawuda dafa wax ne: “Dégg naa sag ñaan, gis naa say rongooñ. Maa ngii di yokk ci saw fan fukki at ak juróom.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Buurub Asiri ak dooleem, maa la ciy xettli, yaw ak dëkk bii, te maay aar dëkk bii.”»<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Lii nag ngay def ab takk bu bawoo ci Aji Sax ji, di firndeel ne Aji Sax ji dina def li mu wax:<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Maa ngii di delloo ker gi gannaaw lu tollook fukki dëggastal, ya jant bi wàccoon ca kaw iskaleb Axas. Ci kaw loolu jant bi dellu gannaaw lu tollook fukki dëggastal ya mu jotoona wàcc.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Mbind mii nag Esekiya buurub Yuda moo ko bindoon, gannaaw ba mu tëddee wopp, ba jóg:<span id="bookmarks9"></span></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Man de dama noon:</div>
<div class="q">«Sama digg doole laay deme</div>
<div class="q">jaare bunti njaniiw,</div>
<div class="q">sama ndesu fan réer ma!»<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ma noon: «Dootuma gisati<span class="footnote selectable" id="F-0"><sup>a</sup></span> Aji Sax ji,</div>
<div class="q">duma gisati Aji Sax ji fi kërug àddina.</div>
<div class="q">Duma tegati doom aadama bët,</div>
<div class="q">dootu fii ci waa àddina.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Sama dëkkuwaay lañu sempi,</div>
<div class="q">yóbbu fu sore,</div>
<div class="q">mbete xaymab sàmm.</div>
<div class="q">Sama àpp a taxañe,</div>
<div class="q">ni ndimo lu ab ràbb doge ca mbaam ma.</div>
<div class="q">Diggante bëccëg ak guddi, nga jekkli ma.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>May xalaat, ba bët set;</div>
<div class="q">Aji Sax jiy dammat samay yax ni gaynde,</div>
<div class="q">diggante bëccëg ak guddi, nga jekkli ma.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>May ciib-ciibi ni wetwet mbaa ramatu,</div>
<div class="q">di binni nim xati,</div>
<div class="q">di séentu kaw ba saay gët giim.</div>
<div class="q">Dama noon: Éy Boroom bi, loof naa,</div>
<div class="q">dimbali ma.»<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Waaye lu may waxati?</div>
<div class="q">Aji Sax jee ma wax,</div>
<div class="q">te moo jëf.</div>
<div class="q">Kon, ma temp ndànk sama giiru dund</div>
<div class="q2">ndax tiisu xol.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Boroom bi, ci sa kàddook sa jëf la nit di dunde</div>
<div class="q">te ci laay noyyee ba tey.</div>
<div class="q">Yaa ma wéral, may ma, ma dund.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ndeke sama tiisu xol wii,</div>
<div class="q">sama jàmm rekk a tax.</div>
<div class="q">Sa cofeel a tax</div>
<div class="q">nga sorele maak paxum sànkute.</div>
<div class="q">Yaa sànni sa gannaaw sama bépp bàkkaar.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Njaniiw du la sant,</div>
<div class="q">ndee du la gërëm,</div>
<div class="q">te ku tàbbim pax yaakaaratul sa kóllëre.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Kiy dund, kiy dund doŋŋ mooy ki lay sant</div>
<div class="q">ni man bésub tey jii,</div>
<div class="q">te baay mooy xamal doom sa kóllëre.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Aji Sax ji yaa may wallu,</div>
<div class="q">nu di la woy, ànd aki xalam,</div>
<div class="q">sunu giiru dund,</div>
<div class="q">fa sa biir kër, yaw Aji Sax ji.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Fekk na Esayi noon: «Indileen ab danku figg, ngeen jonj ko ci taabu Esekiya bi, kon dina dund,»<span id="bookmarks21"></span> <a id="v22"></a><span class="v">22</span><span class="vsp">&nbsp;</span>ba Esekiya noon ko: «Ana lu di takk biy firndeel ne dinaa wér, ba dellooti kër Aji Sax ji?»<span id="bookmarks22"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
