<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sabóor 119</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 150 }];
var hasIntro = false;
var baseRef  = "KYG-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-18-JOB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-19-PSA-118.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sabóor&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;119&nbsp;&nbsp;</a></span>
  <span class="button"><a href='KYG-19-PSA-120.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Aji Sax ji, sa kàddu laay bége</div></div><a id="v1"></a>
<div class="m top-spacing">
<div class="c-drop">119</div> <span class="v">1</span><span class="vsp">&nbsp;</span>Ndokklee yaw mi maandu,</div>
<div class="q top-spacing">di wéye yoonu <span class="footnote selectable" id="G-3">Aji Sax</span> ji.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ndokklee yaw miy wattu kàdduy seedeem,</div>
<div class="q">di ko sàkkoo sa léppi xol.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Doo def njubadi,</div>
<div class="q">di topp fi mu la jaarloo.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Aji Sax ji, yaa joxe sa tegtal</div>
<div class="q">yi ñu wara toppa topp.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Yal naa saxoo</div>
<div class="q">di sàmm sa dogali yoon,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>di teewlu loo santaane,</div>
<div class="q">ba duma rus.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Damay gëstu sa ndigal yu jub,</div>
<div class="q">di la sante xol bu dëggu.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Sa dogali yoon laay sàmm;</div>
<div class="q">ngalla bu ma wacca wacc.</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ana nu ndaw mana sellalee?</div>
<div class="q">Xanaa di sàmm sa kàddu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Sama léppi xol laa lay sàkkoo,</div>
<div class="q">bul ma wacc, ma wàcc say santaane.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Sama xol laa làq say wax,</div>
<div class="q">ngir bañ laa moy.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Jaajëfe, yaw Aji Sax ji,</div>
<div class="q">jàngal ma sa dogali yoon.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Maa àddu, tari</div>
<div class="q">mboolem lu sa kàddu digle.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Topp say tegtal laay bége</div>
<div class="q">mbégtem jépp alal.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Say tegtal laay jàngat,</div>
<div class="q">di teewlu say xàll.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Sa dogali yoon, ma tàqamtikoo,</div>
<div class="q">sa kàddu, ma fat ba fàww.</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Sang bi, baaxe ma, ma dund,</div>
<div class="q">ba mana sàmm sa kàddu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ngalla muril saay gët, ma niir</div>
<div class="q">sa kéemaani yoon.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Doxandéem laa fi kaw suuf,</div>
<div class="q">bu ma làq say santaane.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Fu ma tollu maa ngi namm say ndigal</div>
<div class="q">ba sama xol ŋiis.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Rëbb nga ñu reew, ñu alku,</div>
<div class="q">ñiy dëddu say santaane.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Musal ma ciy kókkaleeki xaste,</div>
<div class="q">maa ngi topp sa kàdduy seede.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Te it kàngam yaa ngi may tooge,</div>
<div class="q">te may gëstu sa dogali yoon, Sang bi.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Sa kàdduy seede laay safoo,</div>
<div class="q">ñuy sama xejj yi may xelal.</div>
<div class="b">&nbsp;</div><span id="bookmarks24"></span><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Maa ngi ne ñàyy ci pënd bi,</div>
<div class="q">musal ma, yaa ko dige.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Wax naa la samay jaar-jaar, nga wuyu ma;</div>
<div class="q">ngalla xamal ma sa dogali yoon.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Dégtal ma li sa tegtal yiy firi,</div>
<div class="q">ma jàngat say kéemaan.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Naqaru xol sonal na ma,</div>
<div class="q">may ma ndëgërlaay, yaa ko dige.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Sorele maak yoonu fen,</div>
<div class="q">te baaxe ma saw yoon.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Yoonu worma laa taamu,</div>
<div class="q">jàkkaarlook say ndigal.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Éy Aji Sax ji, damaa langaamoo sa kàdduy seede,</div>
<div class="q">ngalla bu ma rusloo.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Sa yoonu santaane laay daw,</div>
<div class="q">yaa may may xol bu tàlli.</div>
<div class="b">&nbsp;</div><span id="bookmarks32"></span><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Aji Sax ji, xamal ma li sa dogali yoon yiy firi,</div>
<div class="q">ma topp ko ba mu jeex.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>May ma dég-dég, ma topp saw yoon,</div>
<div class="q">toppe ko xol bu tàlli.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Jiite ma ci sa xàllu santaane yi,</div>
<div class="q">mooy sama bànneex.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Joyantil sama xol, mu féeteek sa kàdduy seede,</div>
<div class="q">te dummóoyu alal ju lewul.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>May ma, ma fénati caaxaani neen,</div>
<div class="q">te musale ma saw yoon.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Sang bi, sottalal ma sa dige</div>
<div class="q">bi nga digook ku la ragal.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Moyale ma gàcce gi ma ragal;</div>
<div class="q">yaa baaxi ndigal.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Maaka namm say tegtal,</div>
<div class="q">musale ma sag njekk!</div>
<div class="b">&nbsp;</div><span id="bookmarks40"></span><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Aji Sax ji, yaa ko dige,</div>
<div class="q">dikke ma sa jëfi ngor ak sa wall,<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>ba ku ma kókkali, ma am tontam.</div>
<div class="q">Maa doyloo sa kàddu.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Bu ma xañ mukk kàddug dëgg,</div>
<div class="q">say àtte laa yaakaar kat.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Maay topp saw yoon, sàlloo ko,</div>
<div class="q">saxoo ko ba fàww,<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>di daagoo sago,</div>
<div class="q">nde say tegtal laay sàkku.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Maay àgge ay buur sa kàdduy seede,</div>
<div class="q">te duma rus.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Maay bége sa santaane</div>
<div class="q">yi ma sopp,<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>di yóotu sa santaane yi ma sopp,</div>
<div class="q">di jàngat sa dogali yoon.</div>
<div class="b">&nbsp;</div><span id="bookmarks48"></span><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>Bàyyil xel li nga ma dig, Sang bi;</div>
<div class="q">moom laa yaakaar.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Lii laay muñe samaw naqar,</div>
<div class="q">sa kàddoo may dundal.<span id="bookmarks50"></span></div><span id="bookmarks50"></span><a id="v51"></a>
<div class="q-vv"><span class="v">51</span><span class="vsp">&nbsp;</span>Nit ñu bew ñi ñaawal nañu ma lool,</div>
<div class="q">waaye dëdduwma saw yoon.<span id="bookmarks51"></span></div><span id="bookmarks51"></span><a id="v52"></a>
<div class="q-vv"><span class="v">52</span><span class="vsp">&nbsp;</span>Éy Aji Sax ji, damaa fàttliku sa àtte ya woon,</div>
<div class="q">daldi muñ.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Sama xol daa fees ndax ñu bon</div>
<div class="q">ñiy wacc saw yoon.<span id="bookmarks53"></span></div><span id="bookmarks53"></span><a id="v54"></a>
<div class="q-vv"><span class="v">54</span><span class="vsp">&nbsp;</span>Sa dogali yoon laay woyantoo,</div>
<div class="q">fu ma mana sance.<span id="bookmarks54"></span></div><span id="bookmarks54"></span><a id="v55"></a>
<div class="q-vv"><span class="v">55</span><span class="vsp">&nbsp;</span>Aji Sax ji, tudd naa la guddi,</div>
<div class="q">di sàmm saw yoon.<span id="bookmarks55"></span></div><span id="bookmarks55"></span><a id="v56"></a>
<div class="q-vv"><span class="v">56</span><span class="vsp">&nbsp;</span>Lii laa séddoo,</div>
<div class="q">maa topp sa tegtali yoon.</div>
<div class="b">&nbsp;</div><span id="bookmarks56"></span><span id="bookmarks56"></span><a id="v57"></a>
<div class="q-vv"><span class="v">57</span><span class="vsp">&nbsp;</span>Aji Sax ji, yaw laa séddoo;</div>
<div class="q">di digee sàmm sa kàddu.<span id="bookmarks57"></span></div><span id="bookmarks57"></span><a id="v58"></a>
<div class="q-vv"><span class="v">58</span><span class="vsp">&nbsp;</span>Sama léppi xol laa sàkkoo saw yiw,</div>
<div class="q">ngalla baaxe ma, yaa ko dige.<span id="bookmarks58"></span></div><span id="bookmarks58"></span><a id="v59"></a>
<div class="q-vv"><span class="v">59</span><span class="vsp">&nbsp;</span>Damaa seetlu sama jëfin,</div>
<div class="q">dëpp, topp sa kàdduy seede.<span id="bookmarks59"></span></div><span id="bookmarks59"></span><a id="v60"></a>
<div class="q-vv"><span class="v">60</span><span class="vsp">&nbsp;</span>Maa ngi gaawtu,</div>
<div class="q">yeexewma say santaane moos!<span id="bookmarks60"></span></div><span id="bookmarks60"></span><a id="v61"></a>
<div class="q-vv"><span class="v">61</span><span class="vsp">&nbsp;</span>Buumi ñu bon ñaa ngi may laaw,</div>
<div class="q">te sàgganewma saw yoon.<span id="bookmarks61"></span></div><span id="bookmarks61"></span><a id="v62"></a>
<div class="q-vv"><span class="v">62</span><span class="vsp">&nbsp;</span>Xaaju guddi laay jóg,</div>
<div class="q">di la sante sa àttey njekk.<span id="bookmarks62"></span></div><span id="bookmarks62"></span><a id="v63"></a>
<div class="q-vv"><span class="v">63</span><span class="vsp">&nbsp;</span>Maa xejjoo képp ku la ragal,</div>
<div class="q">tey topp say tegtal.<span id="bookmarks63"></span></div><span id="bookmarks63"></span><a id="v64"></a>
<div class="q-vv"><span class="v">64</span><span class="vsp">&nbsp;</span>Aji Sax ji, sa ngor dajal na àddina;</div>
<div class="q">xamal ma sa dogali yoon.</div>
<div class="b">&nbsp;</div><span id="bookmarks64"></span><span id="bookmarks64"></span><a id="v65"></a>
<div class="q-vv"><span class="v">65</span><span class="vsp">&nbsp;</span>Aji Sax ji, def nga la nga dige woon,</div>
<div class="q">Sang bi, defal nga ma ngëneel.<span id="bookmarks65"></span></div><span id="bookmarks65"></span><a id="v66"></a>
<div class="q-vv"><span class="v">66</span><span class="vsp">&nbsp;</span>Xamal ma ngëneeli àtte ak xam-xam,</div>
<div class="q">maa doyloo say santaane.<span id="bookmarks66"></span></div><span id="bookmarks66"></span><a id="v67"></a>
<div class="q-vv"><span class="v">67</span><span class="vsp">&nbsp;</span>Maa jàddoon, nga duma ma,</div>
<div class="q">léegi sa kàddu laay sàmm.<span id="bookmarks67"></span></div><span id="bookmarks67"></span><a id="v68"></a>
<div class="q-vv"><span class="v">68</span><span class="vsp">&nbsp;</span>Yaaka baax tey baaxe;</div>
<div class="q">rikk xamal ma say tegtal.<span id="bookmarks68"></span></div><span id="bookmarks68"></span><a id="v69"></a>
<div class="q-vv"><span class="v">69</span><span class="vsp">&nbsp;</span>Ñu bew ñee yàq sama der aki sos,</div>
<div class="q">te ma topp say tegtal, wéetal la.<span id="bookmarks69"></span></div><span id="bookmarks69"></span><a id="v70"></a>
<div class="q-vv"><span class="v">70</span><span class="vsp">&nbsp;</span>Ñu ngi nii, seen bopp yi, tafas;</div>
<div class="q">te man may tàqamtikoo saw yoon.<span id="bookmarks70"></span></div><span id="bookmarks70"></span><a id="v71"></a>
<div class="q-vv"><span class="v">71</span><span class="vsp">&nbsp;</span>Ngëneel la ma duma yi jural,</div>
<div class="q">ngir jànge naa ci say tegtal.<span id="bookmarks71"></span></div><span id="bookmarks71"></span><a id="v72"></a>
<div class="q-vv"><span class="v">72</span><span class="vsp">&nbsp;</span>Sa ngëneelu yoon wi nga digle</div>
<div class="q">moo ma gënal ay junniy xaalis ak wurus.</div>
<div class="b">&nbsp;</div><span id="bookmarks72"></span><span id="bookmarks72"></span><a id="v73"></a>
<div class="q-vv"><span class="v">73</span><span class="vsp">&nbsp;</span>Say loxoo ma sàkk, tabax ma,</div>
<div class="q">may ma ag dégg, ma mokkal say santaane,<span id="bookmarks73"></span></div><span id="bookmarks73"></span><a id="v74"></a>
<div class="q-vv"><span class="v">74</span><span class="vsp">&nbsp;</span>ñi la ragal gis ma, bég;</div>
<div class="q">nde sa kàddu laa yaakaar.<span id="bookmarks74"></span></div><span id="bookmarks74"></span><a id="v75"></a>
<div class="q-vv"><span class="v">75</span><span class="vsp">&nbsp;</span>Aji Sax ji, ràññee naa ne say ndigal njekk la,</div>
<div class="q">te worma nga ma dumaa.<span id="bookmarks75"></span></div><span id="bookmarks75"></span><a id="v76"></a>
<div class="q-vv"><span class="v">76</span><span class="vsp">&nbsp;</span>Ngalla dëfale ma sa ngor;</div>
<div class="q">Sang bi, yaa ko dige.<span id="bookmarks76"></span></div><span id="bookmarks76"></span><a id="v77"></a>
<div class="q-vv"><span class="v">77</span><span class="vsp">&nbsp;</span>Nanga ma ganesee sa yërmande, ma dund;</div>
<div class="q">saw yoon ay sama bànneex!<span id="bookmarks77"></span></div><span id="bookmarks77"></span><a id="v78"></a>
<div class="q-vv"><span class="v">78</span><span class="vsp">&nbsp;</span>Yal na ñu bew ñi torox,</div>
<div class="q">ñoo ma lor ak seeni sos,</div>
<div class="q">te man may gëstu say tegtal.<span id="bookmarks78"></span></div><span id="bookmarks78"></span><a id="v79"></a>
<div class="q-vv"><span class="v">79</span><span class="vsp">&nbsp;</span>Yal na ku la ragal waññiku fi man,</div>
<div class="q">ba xam sa kàdduy seede.<span id="bookmarks79"></span></div><span id="bookmarks79"></span><a id="v80"></a>
<div class="q-vv"><span class="v">80</span><span class="vsp">&nbsp;</span>Yal naa toppe say tegtal xol bu mat sëkk,</div>
<div class="q">ba duma rus.</div>
<div class="b">&nbsp;</div><span id="bookmarks80"></span><span id="bookmarks80"></span><a id="v81"></a>
<div class="q-vv"><span class="v">81</span><span class="vsp">&nbsp;</span>Sàkku naa sag wall ba xol jeex,</div>
<div class="q">di xaar sa kàddu.<span id="bookmarks81"></span></div><span id="bookmarks81"></span><a id="v82"></a>
<div class="q-vv"><span class="v">82</span><span class="vsp">&nbsp;</span>Séentu naa sab dige, ba gët giim;</div>
<div class="q">kañ nga may xettli?<span id="bookmarks82"></span></div><span id="bookmarks82"></span><a id="v83"></a>
<div class="q-vv"><span class="v">83</span><span class="vsp">&nbsp;</span>Damaa mujj ras ni mbuusum der mu saxar jàpp,</div>
<div class="q">waaye sàgganewma say tegtal.<span id="bookmarks83"></span></div><span id="bookmarks83"></span><a id="v84"></a>
<div class="q-vv"><span class="v">84</span><span class="vsp">&nbsp;</span>Ñaata fan laay toogati, Sang bi?</div>
<div class="q">Kañ ngay mbugal ñi ma topp?<span id="bookmarks84"></span></div><span id="bookmarks84"></span><a id="v85"></a>
<div class="q-vv"><span class="v">85</span><span class="vsp">&nbsp;</span>Ñu bew ñi gasal nañu ma ay yeer,</div>
<div class="q">yu saw yoon diglewul.<span id="bookmarks85"></span></div><span id="bookmarks85"></span><a id="v86"></a>
<div class="q-vv"><span class="v">86</span><span class="vsp">&nbsp;</span>Sa santaane yépp worma la;</div>
<div class="q">te dees maa toppey sos, wallu ma!<span id="bookmarks86"></span></div><span id="bookmarks86"></span><a id="v87"></a>
<div class="q-vv"><span class="v">87</span><span class="vsp">&nbsp;</span>Nes tuut ñu sànke ma fi kaw suuf,</div>
<div class="q">te man dëdduwma say tegtal.<span id="bookmarks87"></span></div><span id="bookmarks87"></span><a id="v88"></a>
<div class="q-vv"><span class="v">88</span><span class="vsp">&nbsp;</span>Musale ma sa ngor,</div>
<div class="q">ba jëfe sa kàdduy seede.</div>
<div class="b">&nbsp;</div><span id="bookmarks88"></span><span id="bookmarks88"></span><a id="v89"></a>
<div class="q-vv"><span class="v">89</span><span class="vsp">&nbsp;</span>Aji Sax ji, sa kàddoo sax dàkk,</div>
<div class="q">taxaw jonn fa asamaan.<span id="bookmarks89"></span></div><span id="bookmarks89"></span><a id="v90"></a>
<div class="q-vv"><span class="v">90</span><span class="vsp">&nbsp;</span>Sa worma, ba maasoo maas,</div>
<div class="q">yaa samp suuf, saxal ko.<span id="bookmarks90"></span></div><span id="bookmarks90"></span><a id="v91"></a>
<div class="q-vv"><span class="v">91</span><span class="vsp">&nbsp;</span>Ci sa ndigal la lépp taxawe ba tey,</div>
<div class="q">lépp ànd, di la jaamu.<span id="bookmarks91"></span></div><span id="bookmarks91"></span><a id="v92"></a>
<div class="q-vv"><span class="v">92</span><span class="vsp">&nbsp;</span>Su ma bégewuloon saw yoon,</div>
<div class="q">sànkoo sama toskare ji.<span id="bookmarks92"></span></div><span id="bookmarks92"></span><a id="v93"></a>
<div class="q-vv"><span class="v">93</span><span class="vsp">&nbsp;</span>Duma fàtte mukk say tegtal,</div>
<div class="q">ci nga may musale.<span id="bookmarks93"></span></div><span id="bookmarks93"></span><a id="v94"></a>
<div class="q-vv"><span class="v">94</span><span class="vsp">&nbsp;</span>Yaa ma moom, wallu ma;</div>
<div class="q">say tegtal laay sàkku.<span id="bookmarks94"></span></div><span id="bookmarks94"></span><a id="v95"></a>
<div class="q-vv"><span class="v">95</span><span class="vsp">&nbsp;</span>Man la ñu bon ñi tëru, nar maa sànk,</div>
<div class="q">waaye sa kàdduy seede laay niir.<span id="bookmarks95"></span></div><span id="bookmarks95"></span><a id="v96"></a>
<div class="q-vv"><span class="v">96</span><span class="vsp">&nbsp;</span>Gis naa ne lu mat lu ne am na kemu,</div>
<div class="q">waaye sa santaane mat ba wees kemu.</div>
<div class="b">&nbsp;</div><span id="bookmarks96"></span><span id="bookmarks96"></span><a id="v97"></a>
<div class="q-vv"><span class="v">97</span><span class="vsp">&nbsp;</span>Maaka sopp saw yoon,</div>
<div class="q">di ko jàngat bés bu jot.<span id="bookmarks97"></span></div><span id="bookmarks97"></span><a id="v98"></a>
<div class="q-vv"><span class="v">98</span><span class="vsp">&nbsp;</span>Li ma xelal ba ma raw noon yi,</div>
<div class="q">mooy sa santaane, yi ma jagoo fàww.<span id="bookmarks98"></span></div><span id="bookmarks98"></span><a id="v99"></a>
<div class="q-vv"><span class="v">99</span><span class="vsp">&nbsp;</span>Maa gëna ñaw képp ku may jàngal,</div>
<div class="q">nde sa kàdduy seedeey sama njàngat.<span id="bookmarks99"></span></div><span id="bookmarks99"></span><a id="v100"></a>
<div class="q-vv"><span class="v">100</span><span class="vsp">&nbsp;</span>Maa ëpp mag ñi dég-dég,</div>
<div class="q">nde say tegtal laa topp.<span id="bookmarks100"></span></div><span id="bookmarks100"></span><a id="v101"></a>
<div class="q-vv"><span class="v">101</span><span class="vsp">&nbsp;</span>Luy yoon wu aay, ma moyu,</div>
<div class="q">ba mana sàmm sa kàddu.<span id="bookmarks101"></span></div><span id="bookmarks101"></span><a id="v102"></a>
<div class="q-vv"><span class="v">102</span><span class="vsp">&nbsp;</span>Say santaane it dëdduwma ko,</div>
<div class="q">nde yaw yaa ma jàngal.<span id="bookmarks102"></span></div><span id="bookmarks102"></span><a id="v103"></a>
<div class="q-vv"><span class="v">103</span><span class="vsp">&nbsp;</span>Sa kàddooka maa neex,</div>
<div class="q">ba dàqal ma tem-temu lem!<span id="bookmarks103"></span></div><span id="bookmarks103"></span><a id="v104"></a>
<div class="q-vv"><span class="v">104</span><span class="vsp">&nbsp;</span>Say tegtal laay ràññee,</div>
<div class="q">ba tax ma bañ luy yoonu fen.</div>
<div class="b">&nbsp;</div><span id="bookmarks104"></span><span id="bookmarks104"></span><a id="v105"></a>
<div class="q-vv"><span class="v">105</span><span class="vsp">&nbsp;</span>Sa kàddu laay niitoo samay tànk,</div>
<div class="q">muy leeral samaw yoon.<span id="bookmarks105"></span></div><span id="bookmarks105"></span><a id="v106"></a>
<div class="q-vv"><span class="v">106</span><span class="vsp">&nbsp;</span>Giñ naa te di ko dëggal,</div>
<div class="q">ne dinaa sàmmonteek sa ndigali njekk.<span id="bookmarks106"></span></div><span id="bookmarks106"></span><a id="v107"></a>
<div class="q-vv"><span class="v">107</span><span class="vsp">&nbsp;</span>Toskare naa ba ci lool;</div>
<div class="q">éy Aji Sax ji, musal ma, yaa ko dige.<span id="bookmarks107"></span></div><span id="bookmarks107"></span><a id="v108"></a>
<div class="q-vv"><span class="v">108</span><span class="vsp">&nbsp;</span>Aji Sax ji, rikk nangul ma kàdduy cant yi ma lay jébbal,</div>
<div class="q">te xamal ma say ndigal.<span id="bookmarks108"></span></div><span id="bookmarks108"></span><a id="v109"></a>
<div class="q-vv"><span class="v">109</span><span class="vsp">&nbsp;</span>Sama bakkan ci xott saa su ne,</div>
<div class="q">waaye fàttewuma saw yoon.<span id="bookmarks109"></span></div><span id="bookmarks109"></span><a id="v110"></a>
<div class="q-vv"><span class="v">110</span><span class="vsp">&nbsp;</span>Ñu bon ñi ma gasal um pax</div>
<div class="q">taxul ma wàcc say tegtal.<span id="bookmarks110"></span></div><span id="bookmarks110"></span><a id="v111"></a>
<div class="q-vv"><span class="v">111</span><span class="vsp">&nbsp;</span>Maa séddoo fàww sa kàdduy seede,</div>
<div class="q">loolooy seral sama xol.<span id="bookmarks111"></span></div><span id="bookmarks111"></span><a id="v112"></a>
<div class="q-vv"><span class="v">112</span><span class="vsp">&nbsp;</span>Damaa dogoo jëfe sa dogali yoon,</div>
<div class="q">saxoo ko ba mu jeex.</div>
<div class="b">&nbsp;</div><span id="bookmarks112"></span><span id="bookmarks112"></span><a id="v113"></a>
<div class="q-vv"><span class="v">113</span><span class="vsp">&nbsp;</span>Maa bañ kuy ŋarale,</div>
<div class="q">maa sopp saw yoon.<span id="bookmarks113"></span></div><span id="bookmarks113"></span><a id="v114"></a>
<div class="q-vv"><span class="v">114</span><span class="vsp">&nbsp;</span>Sama rawtu, sama kiiraay, yaw a;</div>
<div class="q">sa kàddu laay xaar.<span id="bookmarks114"></span></div><span id="bookmarks114"></span><a id="v115"></a>
<div class="q-vv"><span class="v">115</span><span class="vsp">&nbsp;</span>Yeen ñiy def lu bon, xiddileen ma,</div>
<div class="q">ba ma sàmmonteek sama santaaney Yàlla.<span id="bookmarks115"></span></div><span id="bookmarks115"></span><a id="v116"></a>
<div class="q-vv"><span class="v">116</span><span class="vsp">&nbsp;</span>Yaa ko dige, dooleel ma, ma dund;</div>
<div class="q">bul tas sama yaakaar.<span id="bookmarks116"></span></div><span id="bookmarks116"></span><a id="v117"></a>
<div class="q-vv"><span class="v">117</span><span class="vsp">&nbsp;</span>Kàttanal ma, ma raw,</div>
<div class="q">di yittewoo say tegtal, ba fàww.<span id="bookmarks117"></span></div><span id="bookmarks117"></span><a id="v118"></a>
<div class="q-vv"><span class="v">118</span><span class="vsp">&nbsp;</span>Yaay xarab képp ku wàcc sa dogali yoon,</div>
<div class="q">ay pexeem neen.<span id="bookmarks118"></span></div><span id="bookmarks118"></span><a id="v119"></a>
<div class="q-vv"><span class="v">119</span><span class="vsp">&nbsp;</span>Yaay tonni ni purit képp ku bon fi kaw suuf,</div>
<div class="q">moo tax ma sopp sa kàdduy seede.<span id="bookmarks119"></span></div><span id="bookmarks119"></span><a id="v120"></a>
<div class="q-vv"><span class="v">120</span><span class="vsp">&nbsp;</span>Sama yaram a ngi daw ndax ragal la,</div>
<div class="q">ragal say àtte.</div>
<div class="b">&nbsp;</div><span id="bookmarks120"></span><span id="bookmarks120"></span><a id="v121"></a>
<div class="q-vv"><span class="v">121</span><span class="vsp">&nbsp;</span>Def naa njub, def njekk;</div>
<div class="q">bu ma wacce ñi may néewal.<span id="bookmarks121"></span></div><span id="bookmarks121"></span><a id="v122"></a>
<div class="q-vv"><span class="v">122</span><span class="vsp">&nbsp;</span>Sang bi, gàddu ma, ma am jàmm,</div>
<div class="q">bu ma ñu bew ñi néewal.<span id="bookmarks122"></span></div><span id="bookmarks122"></span><a id="v123"></a>
<div class="q-vv"><span class="v">123</span><span class="vsp">&nbsp;</span>Séentu naa sag wall ak sa kàddug njekk,</div>
<div class="q">ba saay gët giim.<span id="bookmarks123"></span></div><span id="bookmarks123"></span><a id="v124"></a>
<div class="q-vv"><span class="v">124</span><span class="vsp">&nbsp;</span>Sang bi, jëfeel ma sa ngor,</div>
<div class="q">xamal ma sa dogali yoon.<span id="bookmarks124"></span></div><span id="bookmarks124"></span><a id="v125"></a>
<div class="q-vv"><span class="v">125</span><span class="vsp">&nbsp;</span>Sab jaam laa, may ma, ma ràññee,</div>
<div class="q">ba xam sa kàdduy seede.<span id="bookmarks125"></span></div><span id="bookmarks125"></span><a id="v126"></a>
<div class="q-vv"><span class="v">126</span><span class="vsp">&nbsp;</span>Aji Sax ji, jëf jot na,</div>
<div class="q">ñee ngi jalgati saw yoon!<span id="bookmarks126"></span></div><span id="bookmarks126"></span><a id="v127"></a>
<div class="q-vv"><span class="v">127</span><span class="vsp">&nbsp;</span>Maa sopp say santaane,</div>
<div class="q">mu gënal ma wurus ba ci wurusu ngalam.<span id="bookmarks127"></span></div><span id="bookmarks127"></span><a id="v128"></a>
<div class="q-vv"><span class="v">128</span><span class="vsp">&nbsp;</span>Moo tax foo tegtale, ma rafetlu,</div>
<div class="q">lépp luy yoonu fen, ma bañ.</div>
<div class="b">&nbsp;</div><span id="bookmarks128"></span><span id="bookmarks128"></span><a id="v129"></a>
<div class="q-vv"><span class="v">129</span><span class="vsp">&nbsp;</span>Sa kàdduy seede kéemaan la,</div>
<div class="q">moo tax ma di ko toppe xol.<span id="bookmarks129"></span></div><span id="bookmarks129"></span><a id="v130"></a>
<div class="q-vv"><span class="v">130</span><span class="vsp">&nbsp;</span>Sa pirim kàddu day leeral,</div>
<div class="q">di xelal ku xeluwul.<span id="bookmarks130"></span></div><span id="bookmarks130"></span><a id="v131"></a>
<div class="q-vv"><span class="v">131</span><span class="vsp">&nbsp;</span>Damaa ŋa ŋafeet, di àppaat,</div>
<div class="q">ngir namm say santaane.<span id="bookmarks131"></span></div><span id="bookmarks131"></span><a id="v132"></a>
<div class="q-vv"><span class="v">132</span><span class="vsp">&nbsp;</span>Éy geesu ma te baaxe ma,</div>
<div class="q">ni nga baaxook ñi sopp sa tur.<span id="bookmarks132"></span></div><span id="bookmarks132"></span><a id="v133"></a>
<div class="q-vv"><span class="v">133</span><span class="vsp">&nbsp;</span>Dooleelal ma samay tànk, yaa ko dige,</div>
<div class="q">te bu ma lenn lu bon man.<span id="bookmarks133"></span></div><span id="bookmarks133"></span><a id="v134"></a>
<div class="q-vv"><span class="v">134</span><span class="vsp">&nbsp;</span>Jot ma ci noteelu doom aadama,</div>
<div class="q">ma mana topp say tegtal.<span id="bookmarks134"></span></div><span id="bookmarks134"></span><a id="v135"></a>
<div class="q-vv"><span class="v">135</span><span class="vsp">&nbsp;</span>Sang bi, geesoo ma sag leer,</div>
<div class="q">te xamal ma sa dogali yoon,<span id="bookmarks135"></span></div><span id="bookmarks135"></span><a id="v136"></a>
<div class="q-vv"><span class="v">136</span><span class="vsp">&nbsp;</span>ay wali rongooñ ay wale saay gët,</div>
<div class="q">ndax sàmmeesul saw yoon.</div>
<div class="b">&nbsp;</div><span id="bookmarks136"></span><span id="bookmarks136"></span><a id="v137"></a>
<div class="q-vv"><span class="v">137</span><span class="vsp">&nbsp;</span>Aji Sax ji, yaaka jub,</div>
<div class="q">te say àtte di yoon.<span id="bookmarks137"></span></div><span id="bookmarks137"></span><a id="v138"></a>
<div class="q-vv"><span class="v">138</span><span class="vsp">&nbsp;</span>Yaa santaane sa kàdduy seede ci njekk</div>
<div class="q">ak worma ju yaa.<span id="bookmarks138"></span></div><span id="bookmarks138"></span><a id="v139"></a>
<div class="q-vv"><span class="v">139</span><span class="vsp">&nbsp;</span>Damaa gis bañ yiy sàggane say wax,</div>
<div class="q">xol bu tàng di ma rey.<span id="bookmarks139"></span></div><span id="bookmarks139"></span><a id="v140"></a>
<div class="q-vv"><span class="v">140</span><span class="vsp">&nbsp;</span>Sang bi, maaka sopp sa kàddu</div>
<div class="q">gi set ni weñ gu ñu xelli!<span id="bookmarks140"></span></div><span id="bookmarks140"></span><a id="v141"></a>
<div class="q-vv"><span class="v">141</span><span class="vsp">&nbsp;</span>Ñàkk naa solo, faaleesu ma,</div>
<div class="q">waaye sàgganewma say tegtal.<span id="bookmarks141"></span></div><span id="bookmarks141"></span><a id="v142"></a>
<div class="q-vv"><span class="v">142</span><span class="vsp">&nbsp;</span>Sag njekk moo dig njekk ba fàww,</div>
<div class="q">te saw yoon a dëggu.<span id="bookmarks142"></span></div><span id="bookmarks142"></span><a id="v143"></a>
<div class="q-vv"><span class="v">143</span><span class="vsp">&nbsp;</span>Njekkar ak njàqare dab ma,</div>
<div class="q">say santaane di sama bànneex.<span id="bookmarks143"></span></div><span id="bookmarks143"></span><a id="v144"></a>
<div class="q-vv"><span class="v">144</span><span class="vsp">&nbsp;</span>Sa kàdduy seedee di njekk ba fàww,</div>
<div class="q">may ma, ma ràññee, ba dund.</div>
<div class="b">&nbsp;</div><span id="bookmarks144"></span><span id="bookmarks144"></span><a id="v145"></a>
<div class="q-vv"><span class="v">145</span><span class="vsp">&nbsp;</span>Aji Sax ji, woo naa la wall lu ma man,</div>
<div class="q">wuyu ma, ma topp sa dogali yoon.<span id="bookmarks145"></span></div><span id="bookmarks145"></span><a id="v146"></a>
<div class="q-vv"><span class="v">146</span><span class="vsp">&nbsp;</span>Dama ne: «Wóoy, wallu ma,</div>
<div class="q">ma sàmm sa kàdduy seede.»<span id="bookmarks146"></span></div><span id="bookmarks146"></span><a id="v147"></a>
<div class="q-vv"><span class="v">147</span><span class="vsp">&nbsp;</span>Damaa jëlu, di la woo,</div>
<div class="q">di xaar sa kàddu.<span id="bookmarks147"></span></div><span id="bookmarks147"></span><a id="v148"></a>
<div class="q-vv"><span class="v">148</span><span class="vsp">&nbsp;</span>Damay xoole guddi gépp,</div>
<div class="q">di jàngat sa kàddu.<span id="bookmarks148"></span></div><span id="bookmarks148"></span><a id="v149"></a>
<div class="q-vv"><span class="v">149</span><span class="vsp">&nbsp;</span>Aji Sax ji, sama baat bii, teewloo ko sa ngor,</div>
<div class="q">te musal ma ni nga baaxoo muslee.<span id="bookmarks149"></span></div><span id="bookmarks149"></span><a id="v150"></a>
<div class="q-vv"><span class="v">150</span><span class="vsp">&nbsp;</span>Rabatkati pexe yaa ngi jegesi,</div>
<div class="q">di nit ñu sore saw yoon.<span id="bookmarks150"></span></div><span id="bookmarks150"></span><a id="v151"></a>
<div class="q-vv"><span class="v">151</span><span class="vsp">&nbsp;</span>Waaye yaw Aji Sax ji, jege nga,</div>
<div class="q">te sa santaane yépp a dëggu.<span id="bookmarks151"></span></div><span id="bookmarks151"></span><a id="v152"></a>
<div class="q-vv"><span class="v">152</span><span class="vsp">&nbsp;</span>Yàgg naa xam ne sa kàdduy seede</div>
<div class="q">wax la joo saxal dàkk.</div>
<div class="b">&nbsp;</div><span id="bookmarks152"></span><span id="bookmarks152"></span><a id="v153"></a>
<div class="q-vv"><span class="v">153</span><span class="vsp">&nbsp;</span>Xoolal sama coono te xettli ma;</div>
<div class="q">saw yoon déy, sàgganewma ko.<span id="bookmarks153"></span></div><span id="bookmarks153"></span><a id="v154"></a>
<div class="q-vv"><span class="v">154</span><span class="vsp">&nbsp;</span>Àtte ma, ba jot ma;</div>
<div class="q">musal ma, yaa ko dige.<span id="bookmarks154"></span></div><span id="bookmarks154"></span><a id="v155"></a>
<div class="q-vv"><span class="v">155</span><span class="vsp">&nbsp;</span>Ku bon sore sa wall,</div>
<div class="q">ngir sàkkuwul sa dogali yoon.<span id="bookmarks155"></span></div><span id="bookmarks155"></span><a id="v156"></a>
<div class="q-vv"><span class="v">156</span><span class="vsp">&nbsp;</span>Aji Sax ji, sa yërmande yaa na;</div>
<div class="q">musal ma ni nga ko baaxoo.<span id="bookmarks156"></span></div><span id="bookmarks156"></span><a id="v157"></a>
<div class="q-vv"><span class="v">157</span><span class="vsp">&nbsp;</span>Ñi ma topp ak ñi ma baña bare,</div>
<div class="q">te taxul ma dëddu sa kàdduy seede.<span id="bookmarks157"></span></div><span id="bookmarks157"></span><a id="v158"></a>
<div class="q-vv"><span class="v">158</span><span class="vsp">&nbsp;</span>Damaa gis workat yi, sib leen;</div>
<div class="q">ñoo sàmmul sa kàddu.<span id="bookmarks158"></span></div><span id="bookmarks158"></span><a id="v159"></a>
<div class="q-vv"><span class="v">159</span><span class="vsp">&nbsp;</span>Seetlul ni ma soppe say tegtal.</div>
<div class="q">Éy Aji Sax ji, musal ma, yaa gore!<span id="bookmarks159"></span></div><span id="bookmarks159"></span><a id="v160"></a>
<div class="q-vv"><span class="v">160</span><span class="vsp">&nbsp;</span>Sa mboolem kàddu dëgg la,</div>
<div class="q">sa ndigal yépp di njekk, sax dàkk.</div>
<div class="b">&nbsp;</div><span id="bookmarks160"></span><span id="bookmarks160"></span><a id="v161"></a>
<div class="q-vv"><span class="v">161</span><span class="vsp">&nbsp;</span>Ay kilifaa ma topp ci dara,</div>
<div class="q">te teewul ma wormaal sa kàddu.<span id="bookmarks161"></span></div><span id="bookmarks161"></span><a id="v162"></a>
<div class="q-vv"><span class="v">162</span><span class="vsp">&nbsp;</span>Man de, maa ngi bége sa kàddu</div>
<div class="q">ni ku for alal ju bare.<span id="bookmarks162"></span></div><span id="bookmarks162"></span><a id="v163"></a>
<div class="q-vv"><span class="v">163</span><span class="vsp">&nbsp;</span>Fen, ma bañ, ba sib;</div>
<div class="q">sa yoon, ma sopp.<span id="bookmarks163"></span></div><span id="bookmarks163"></span><a id="v164"></a>
<div class="q-vv"><span class="v">164</span><span class="vsp">&nbsp;</span>Juróom yaari yoon ci bés</div>
<div class="q">màggale naa la ko say àttey njekk.<span id="bookmarks164"></span></div><span id="bookmarks164"></span><a id="v165"></a>
<div class="q-vv"><span class="v">165</span><span class="vsp">&nbsp;</span>Jàmm ju baree ñeel ku sopp sa yoon,</div>
<div class="q">te dara du ko fakktal.<span id="bookmarks165"></span></div><span id="bookmarks165"></span><a id="v166"></a>
<div class="q-vv"><span class="v">166</span><span class="vsp">&nbsp;</span>Aji Sax ji, sa wall laa yaakaar,</div>
<div class="q">say santaane laa jëfe.<span id="bookmarks166"></span></div><span id="bookmarks166"></span><a id="v167"></a>
<div class="q-vv"><span class="v">167</span><span class="vsp">&nbsp;</span>Sama xol laa toppe sa kàdduy seede,</div>
<div class="q">te sopp koo sopp.<span id="bookmarks167"></span></div><span id="bookmarks167"></span><a id="v168"></a>
<div class="q-vv"><span class="v">168</span><span class="vsp">&nbsp;</span>Damaa topp say tegtal ak sa kàdduy seede,</div>
<div class="q">fépp fu ma jaar kay yaa ngi ciy gis.</div>
<div class="b">&nbsp;</div><span id="bookmarks168"></span><span id="bookmarks168"></span><a id="v169"></a>
<div class="q-vv"><span class="v">169</span><span class="vsp">&nbsp;</span>Aji Sax ji, yal na sama yuux àgg fa yaw;</div>
<div class="q">may ma, ma ràññee, yaa ko dige.<span id="bookmarks169"></span></div><span id="bookmarks169"></span><a id="v170"></a>
<div class="q-vv"><span class="v">170</span><span class="vsp">&nbsp;</span>Yal na sama dagaan àgg fa yaw;</div>
<div class="q">xettli ma, yaa ko dige.<span id="bookmarks170"></span></div><span id="bookmarks170"></span><a id="v171"></a>
<div class="q-vv"><span class="v">171</span><span class="vsp">&nbsp;</span>Naa xaacu, woyal la,</div>
<div class="q">yaa may jàngal sa dogali yoon.<span id="bookmarks171"></span></div><span id="bookmarks171"></span><a id="v172"></a>
<div class="q-vv"><span class="v">172</span><span class="vsp">&nbsp;</span>Naa woye sa kàddu,</div>
<div class="q">loo santaane, njekk la.<span id="bookmarks172"></span></div><span id="bookmarks172"></span><a id="v173"></a>
<div class="q-vv"><span class="v">173</span><span class="vsp">&nbsp;</span>Yal nanga ma dikke ndimbal,</div>
<div class="q">say tegtal laa taamu.<span id="bookmarks173"></span></div><span id="bookmarks173"></span><a id="v174"></a>
<div class="q-vv"><span class="v">174</span><span class="vsp">&nbsp;</span>Aji Sax ji, namm naa sa wall,</div>
<div class="q">sa yoon ay sama bànneex.<span id="bookmarks174"></span></div><span id="bookmarks174"></span><a id="v175"></a>
<div class="q-vv"><span class="v">175</span><span class="vsp">&nbsp;</span>Yal naa dund ba màggal la,</div>
<div class="q">say ndigal di sama ndimbal.<span id="bookmarks175"></span></div><span id="bookmarks175"></span><a id="v176"></a>
<div class="q-vv"><span class="v">176</span><span class="vsp">&nbsp;</span>Lajj naa ni xar mu réer;</div>
<div class="q">gindi ma, Sang bi,</div>
<div class="q">sàgganewma say santaane de!<span id="bookmarks176"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
