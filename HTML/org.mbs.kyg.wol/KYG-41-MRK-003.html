<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Màrk 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = false;
var baseRef  = "KYG-41-MRK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-40-MAT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-41-MRK-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Màrk&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='KYG-41-MRK-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-42-LUK-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yeesu faj na nit ku loxoom làggi</div></div><a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Am beneen bés, Yeesu duggaat ci jàngu bi, fekk amoon na fa nit ku loxoom làggi.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Am na fa nag ay Farisen, ñuy xool Yeesu, ba xam ndax dina ko faj ci bésub noflaay bi, ngir ñu man koo tuumaal.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yeesu ne ku loxoom làggi: «Jógal, taxaw ci kanam ñépp.»<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Noonu Yeesu ne leen: «Lan moo jaadu, nu def ko bésub noflaay bi, lu baax mbaa lu bon; nu musal nit mbaa nu rey nit?» Waaye ñu ne cell.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ci kaw loolu Yeesu xool leen ak mer, am naqar ndax seen xol bu fatt; ba noppi mu ne nit ki: «Tàllalal sa loxo.» Nit ki tàllal ko, loxoom daldi wér péŋŋ.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ca saa sa nag Farisen ya génn, daldi gise ak ñi far ak buur bi Erodd, ngir fexe koo reylu.<span id="bookmarks6"></span></div>

<div class="s"><div id="s2">Mbooloo mu bare topp na Yeesu</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Gannaaw loolu Yeesu ak ay taalibeem jóge fa, jëm dex ga. Fekk mbooloo mu mag mu jóge diiwaanu Galile, topp ko.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Te it nit ñu bare dégg la mu def, ñu ñëw fi moom, jóge diiwaanu Yude ak dëkku Yerusalem, ca diiwaanu Idume, ca gannaaw dexu Yurdan ak ci wàlli Tir ak Sidon.<span id="bookmarks8"></span> <a id="v9"></a><span class="v">9-10</span><span class="vsp">&nbsp;</span>Booba nag Yeesu faj na ñu bare, ba mboolem ñi am i jàngoro di ko song, ngir laal ko. Noonu Yeesu wax ay taalibeem, ñu wutal ko gaal, ngir mbooloo mi bañ koo buux.<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>Fekk booba képp ku rab jàpp ku ko gis, daanu fa kanamam di yuuxu naan: «Yaa di Doomu Yàlla.»<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Waaye Yeesu gëdd rab yi bu wér, ngir ñu bañ koo siiwal.<span id="bookmarks12"></span></div>

<div class="s"><div id="s3">Yeesu tànn na fukki ndaw yi ak ñaar</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Gannaaw loolu Yeesu yéeg ci tund wi, woo ñi ko neex, ñu daldi ñëw ci moom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Noonu mu tànn ci fukk ak ñaar, tudde leen ay ndawam, ngir ñu ànd ak moom te mu yónni leen, ñu waareji,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>mu joxaale leen sañ-sañu dàq ay rab.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Fukk ak ñaar ñii la tànn:</div>
<div class="li top-spacing">Simoŋ, mi mu tudde Piyeer,<span id="bookmarks16"></span></div><span id="bookmarks16"></span><a id="v17"></a>
<div class="li-vv"><span class="v">17</span><span class="vsp">&nbsp;</span>Saag doomu Sebede, ak Yowaana mi mu bokkal ndey ak baay– ñoom ñi mu wooye Bowanerses, maanaam «Ñi aaytal ni dënnu gi»–<span id="bookmarks17"></span></div><span id="bookmarks17"></span><a id="v18"></a>
<div class="li-vv"><span class="v">18</span><span class="vsp">&nbsp;</span>Andare ak Filib,</div>
<div class="li">Bartelemi ak Macë,</div>
<div class="li">Tomaa ak Saag doomu Alfe,</div>
<div class="li">Tade ak Simoŋ, mi bokk ca mbooloo, ma ñu tudde Ñi farlu ci moom seen réew;<span id="bookmarks18"></span></div><span id="bookmarks18"></span><a id="v19"></a>
<div class="li-vv"><span class="v">19</span><span class="vsp">&nbsp;</span>ak Yudaa Iskariyo mi nara wor Yeesu.<span id="bookmarks19"></span></div>

<div class="s"><div id="s4">Ku sosal Xelu Yàlla mi</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Am beneen bés Yeesu ñëwaat ca kër ga. Te mbooloo mu bare dajaloowaat fa, ba tax manuñoo lekk sax.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Bi ko ay bokkam déggee nag, ñu ñëw, ngir jàppsi ko naan: «Dafa tàggoo ak sagoom.»<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Te it xutbakat ya jóge Yerusalem ne: «Beelsebul jàpp na ko; ci kàttanu buuru rab yi lay dàqe rab yi.»<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Noonu Yeesu woo leen, wax ak ñoom ciy léeb ne leen: «Naka la Seytaane mana dàqe Seytaane?<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Réew mu xeex boppam, du mana yàgg.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Te kër gu xeex boppam, du mana yàgg.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Bu Seytaane nag jógee, ba xeex boppam, xàjjalikoo dikkal na ko te du mana yàgg, waaye dina tas.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>«Su fi amee nit ku bare doole, naka la kenn mana dugge ci këram, nangu alalam? Xanaa dafay jëkka yeew ku bare doole ka, ba noppi doora toj këram gépp.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ci dëgg maa ngi leen koy wax, lépp dees na ko baal nit ñi, muy bàkkaar, muy sosal Yàlla wu mu mana doon.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Waaye kuy sosal Xel mu Sell mi deesu ko baal mukk; gàddu na bàkkaar ba fàww.»<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Yeesu wax na loolu, ndaxte nee woon nañu, rab jàpp na ko.<span id="bookmarks30"></span></div>

<div class="s"><div id="s5">Ndeyu Yeesu ak ay rakkam</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Noonu ndeyu Yeesu ak ay rakkam ñëw, ñu taxaw ci biti, yónnee, woo ko.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Fekk booba mbooloo nga toog, wër ko. Ñu ne ko nag: «Sa yaay ak say rakk ñu ngi taxaw ci biti, di la laaj.»<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Waaye Yeesu ne leen: «Kan mooy sama ndey? Ñan ñooy samay rakk?»<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Noonu mu xool ñi ko wër naan: «Sama yaay ak samay rakk a ngii;<span id="bookmarks34"></span> <a id="v35"></a><span class="v">35</span><span class="vsp">&nbsp;</span>ndaxte kuy def coobarey Yàlla, kooku mooy sama rakk ak sama jigéen ak sama ndey.»<span id="bookmarks35"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
