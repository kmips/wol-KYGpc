<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 50</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">50.21 </span><span class=\"fk\">waa Meratayim and waa Pekodd </span><span class=\"ft\">ci Babilon lañu bokk.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>",
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>",
    "G-40": "<div><span class=\"k\">kóllëre g-:</span> Ci Mbind mu sell mi, digoo la bu ëmb ay dige. Man nañu koo tëral, mu dib digoo diggante nit ak moroom ma, mu mel ni la Ibraayma digoo woon ak Abimeleg (<span class=\"bk\">Njàlbéen ga</span> 21.27), mbaa diggante kilifa ak surgaam. Kóllëre gu ni mel la Yàlla taamu woona fasook nit, mu mel ni la Yàlla digoo woon ak àddina, jaare ko ci Nóoyin (6.18), mbaa diggante Yàllaak Ibraayma (15.18), mbaa Yàllaak Isaaxa (17.19). Ñetti yoon yu mujj yooyu ñu lim, Yàlla rekk a dige; moom ci wàllu boppam moo fas kóllëre ak ñooñu. Ñoom defuñu dara lu dul gëm ko. Waaye Ibraaymaak Abimeleg dañoo digoo, maanaam dañoo fasoo kóllëre, ku nekk am lu ko war. Noonu lañu dégge li xàjjale fas kóllëre ak fasoo kóllëre.</div>",
    "G-36": "<div><span class=\"k\">jotkat b-:</span> Wàllam moo doon fexe ba jotaat li giir gi ñàkk. Muy nit ku ñu bóom, jotkat bi wara topp ka ko bóom ba rey ko. Mbaa muy ku ñu xañ yoon ci giir gi, jotkat bi war koo jàpple ci wàllu yoon. Mbaa muy alal ju ku bokk ci giir gi ñàkk, jotkat bi war koo jotaat. Gannaaw Aji Sax ji moo dénkoon suuf si bànni Israyil, ñu yor ko, sañuñu ko woona jaay. Bu ñu ci tayle woon lenn lu ñu feye bor it, wareef la woon ci fexe ba loola dellu ci seeni loxo nu mu gëna gaawe. Su ko defee suuf si des ci bokk gi, di wone seenug bootu ci mbooloo mi kóllëreg Aji Sax ji lal.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-049.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;50&nbsp;&nbsp;</a></span>
  <span class="button"><a href='KYG-24-JER-051.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Babilon daanu na</div></div><a id="v1"></a>
<div class="m">
<div class="c-drop">50</div> <span class="v">1</span><span class="vsp">&nbsp;</span>Kàddu gii la <span class="footnote selectable" id="G-3">Aji Sax</span> ji wax ci mbirum réewum Babilon, réewum Kaldeen ña, te Yonent Yàlla Yeremi jottli ko.<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>«Waxleen xeet yi, yéeneleen,</div>
<div class="q">woneleen misaal te yéene,</div>
<div class="q">waxleen lii, bañ cee làq dara.</div>
<div class="q">Neleen: “Dees na nangu Babilon,</div>
<div class="q">torxal Bel mbaa Mardug, tuur mi,</div>
<div class="q">tas ko,</div>
<div class="q">gàcceel gàllaaj yi, tas kasaray tuur yi.”<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Aw xeet kay ay bawoo bëj-gànnaar, dal fi seen kaw.</div>
<div class="q">Ñooñooy gentalsi seenum réew,</div>
<div class="q">ba kenn dootu fi dëkk,</div>
<div class="q">nit ak mala, ne mott, ne mes.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Su bés baa, ci yooyu fan,»</div>
<div class="q">kàddug Aji Sax jee,</div>
<div class="q">«<span class="footnote selectable" id="G-13">bànni Israyil</span> ay ànd ak Yudeen ñi,</div>
<div class="q">dikk di jooy,</div>
<div class="q">di sàkku seen Yàlla Aji Sax ji.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Dinañu laaj yoonu <span class="footnote selectable" id="G-71">Siyoŋ</span>, jublu fa</div>
<div class="q">te naan: “Ayca nu dajeji fa Aji Sax ji,</div>
<div class="q">ci biir <span class="footnote selectable" id="G-40">kóllëre</span> gu sax</div>
<div class="q">gu kenn dul fàtte.”</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>«Sama ñoñ ñi réer niy xar,</div>
<div class="q">seeni sàmm a leen lajjal,</div>
<div class="q">sànk leen fi kaw tund yi,</div>
<div class="q">ba tundoo tund, ñu yéegi fa,</div>
<div class="q">fàtte seen goorukaay.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Noon bu taseek ñoom warax leen</div>
<div class="q">te naan: “Nun defunu dara.</div>
<div class="q">Ñoom ñoo moy Aji Sax ji,</div>
<div class="q">te mooy dalukaayu njekk,</div>
<div class="q">ba seeni maam yaakaaroon.”</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>«Yeen gan ñi, fëxeleen Babilon,</div>
<div class="q">ba sore réewum Kaldeen ñooñu.</div>
<div class="q">Defleen niy sikket, daw jiitu jur gi.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Maa ngii déy di xabtal fi kaw Babilon,</div>
<div class="q">kurélu xeet yu mag, bawoo réewum bëj-gànnaar,</div>
<div class="q">làng-déralsi Babilon!</div>
<div class="q">Seeni fitt di ñeyi xare,</div>
<div class="q">du moy, du sooy.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Réewum Babilon a doon alalu sëxëtoo,</div>
<div class="q">bu ñuy sëxëtoo ba doyal.»</div>
<div class="q">Kàddug Aji Sax jee.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>«Ãa yeen waa Babilon, yeena sëxëtoo xeet wi ma séddoo,</div>
<div class="q">di ko bégeek a bànneexoo,</div>
<div class="q">di bajantu ni nag wuy bàcc pepp,</div>
<div class="q">di ŋexal ni naaru góor?<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ndaw gàcce gu réy ci seen ndey,</div>
<div class="q">ndaw toroxte ci ki leen sukk jur!</div>
<div class="q">Réew maa ngii di geenu réew yi,</div>
<div class="q">di ndànd-foyfoy, gu wow koŋŋ.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Kenn du fi des ndax merum Aji Sax ji,</div>
<div class="q">lépp ay gental,</div>
<div class="q">ba képp ku jaare Babilon,</div>
<div class="q">day waaru, di muslu</div>
<div class="q">ci mboolem mbugal ya fa dal.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Yeen fittkat yépp, làng-déral-leen Babilon,</div>
<div class="q">gaw ko, soqeendoo, baña yaxanal!</div>
<div class="q">Ñoo moy Aji Sax ji!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Xaaculeen fi kawam, wër ko,</div>
<div class="q">Babilon daanu na, ba joxe ndodd,</div>
<div class="q">tata ya màbb,</div>
<div class="q">dàbbli ya rajaxoo!</div>
<div class="q">Aji Sax jeey feyu,</div>
<div class="q">feyuleen!</div>
<div class="q">Na mu defoon, defleen ko ko.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Daggeleen Babilon kuy ji ak kuy góob,</div>
<div class="q">ku fay gan, na daw saamaru noon,</div>
<div class="q">fëx jëm réewam,</div>
<div class="q">dellu cay bokkam.</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>«Israyil diy gàtt yu tasaaroo,</div>
<div class="q">yu ay gaynde dàq,</div>
<div class="q">buurub Asiri di gaynde gi jëkka lekk,</div>
<div class="q">Nabukodonosor buuru Babilon topp ca, seeñu yax ya.»<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Moo tax Aji Sax ji Yàllay Israyil Boroom gàngoor yi ne:</div>
<div class="q">«Maa ngii di dikkal buuru Babilon ak waa réewam,</div>
<div class="q">na ma dikkale woon buurub Asiri.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Maa ngii di delloo Israyil parloom,</div>
<div class="q">mu dellu di fore àllub Karmel ak Basan,</div>
<div class="q">di regge tundi Efrayim ak Galàdd.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Su bés baa, ci yooyu fan,»</div>
<div class="q">kàddug Aji Sax jee,</div>
<div class="q">«dees na seet fi Israyil lu ñaaw, du fi am;</div>
<div class="q">fi Yuda it, deesu fi gis bàkkaar.</div>
<div class="q">Maay jéggal moos ndes wi ma fi saxal.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>«Songleen réewum Meratayim ak waa Pekodd<span class="footnote selectable" id="F-0"><sup>a</sup></span>,</div>
<div class="q">jam leen, faagaagal seen gannaaw.»</div>
<div class="q">Kàddug Aji Sax jee.</div>
<div class="q">«Defleen mboolem li ma leen sant.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Coowal xaree ngi fi réew mi,</div>
<div class="q">ak rajaxoo ju réy.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Babilon, réew mi daan wàkk mboolem àddina,</div>
<div class="q">tey mu dammtoo ba rajaxoo nii,</div>
<div class="q">dib gent ci biir xeet yi!<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Babilon, maa la fiir,</div>
<div class="q">nga tancu te yéguloo!</div>
<div class="q">Dañu laa gis, ne la taral,</div>
<div class="q">yaa dëkk Aji Sax ji,<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Aji Sax ji ubbi na waxandey xareem,</div>
<div class="q">mer, génney gànnaayam.</div>
<div class="q">Liggéeyu Boroom bee, Aji Sax ji Boroom gàngoor yi,</div>
<div class="q">foofa ca réewum Babilon.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Songeleen ko fu ne,</div>
<div class="q">dàjji ay sàqam,</div>
<div class="q">jal-jalee.</div>
<div class="q">Fàkkasleen lépp, ba du dese dara.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Jamleen seen jàmbaari yëkk yépp,</div>
<div class="q">nañu dem ca rendikaay ba.</div>
<div class="q">Wóoy, ngalla ñoom!</div>
<div class="q">Seen bés taxaw na moos,</div>
<div class="q">di seen àppu mbugal.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Baatu daw-làqu yu rëcc a ngoog,</div>
<div class="q">bawoo réewum Babilon,</div>
<div class="q">di yeggesi waa Siyoŋ</div>
<div class="q">mbugalum Aji Sax ji sunu Yàlla,</div>
<div class="q">mbugal mi këram waral.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Wooleen fittkatoo fittkat fi kaw Babilon,</div>
<div class="q">mboolem kuy tàwwi xala.</div>
<div class="q">Gawleen ko,</div>
<div class="q">bu kenn rëcc.</div>
<div class="q">Feyleen koy jëfam;</div>
<div class="q">def ko ni mu def moroomam.</div>
<div class="q">Babilon a jaay reewande Aji Sax ji,</div>
<div class="q">ku Sell ku Israyil ki.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Moo tax bésub keroog</div>
<div class="q">goneem yu góor di daanooy péncam,</div>
<div class="q">niti xareem di wedamandoo.»</div>
<div class="q">Kàddug Aji Sax jee.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>«Babilon mu reewee, maa ngii fi sa kaw.»</div>
<div class="q">Kàddug Boroom bi, Aji Sax jee, Boroom gàngoori xare yi.</div>
<div class="q">«Sa bés déy taxaw na,</div>
<div class="q">di àpp bi ma la wara mbugale.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ku reew keey tërëf, fëlëñu,</div>
<div class="q">te du am ku ko yékkati.</div>
<div class="q">Maay jafal ay dëkkam,</div>
<div class="q">sawara wa xoyom lépp lu ko wër.»<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Aji Sax ji Boroom gàngoor yi dafa wax ne:</div>
<div class="q">«Bànni Israyil ak Yuda, ñépp lañu notandoo.</div>
<div class="q">Ñi leen jàpp ñépp téyee leen doole,</div>
<div class="q">bañ leena ba.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Waaye seen <span class="footnote selectable" id="G-36">jotkat</span> a am doole,</div>
<div class="q">te mooy Aji Sax ji Boroom gàngoor yi.</div>
<div class="q">Moo leen di layool seen layoo,</div>
<div class="q">ngir jàqal réewum Babilon,</div>
<div class="q">jàmmal waa àddina yi ci des.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Saamar ci kaw waa Babilon!»</div>
<div class="q">Kàddug Aji Sax jee.</div>
<div class="q">«Saamar ci kaw waa Babilon</div>
<div class="q">aki kàngamam aki kaaŋam.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Saamar ci kaw kebatukati diine yi,</div>
<div class="q">ba seenug ndof feeñ.</div>
<div class="q">Saamar ci kawi jàmbaaram,</div>
<div class="q">ñu ne yàcc.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Saamar ci kaw fas ak watiiram,</div>
<div class="q">ak mboolem niti njaxasaan ñi mu fat,</div>
<div class="q">ba ñu mel niy jigéen.</div>
<div class="q">Saamar ci kawi dencam,</div>
<div class="q">ñu sëxëtoo.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Maral ci kawi waltanam, mu ŋiis;</div>
<div class="q">mii réew mu nit ñiy jaamoo jëmmi tuur,</div>
<div class="q">ñooy say ndax seen yu ñàng yooyu<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Moo tax ay dundooti màndiŋ ak rabi àll a koy këroo,</div>
<div class="q">bànjóoli dëkke ko,</div>
<div class="q">kenn dootu fa desati,</div>
<div class="q">kenn dootu fa dëkk mukk ba fàww.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Mu mel ni ba Yàlla tasee Sodom ak Gomor,</div>
<div class="q">tasaale la ko wër.»</div>
<div class="q">Kàddug Aji Sax jee.</div>
<div class="q">«Nit du fa dëkkati,</div>
<div class="q">doom aadama du fa dalati.»</div>
<div class="b">&nbsp;</div><span id="bookmarks40"></span><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>«Aw askan a ngii, bàyyikoo bëj-gànnaar,</div>
<div class="q">xeet wu mag lañuy doon, buur yu bare,</div>
<div class="q">sàqee fa cati àddina.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Yeen waa Babilon, réew mu taaru mi,</div>
<div class="q">fitt aku xeej la ñooñuy ŋàbb,</div>
<div class="q">néeg lool, duñu yërëm,</div>
<div class="q">seen coow ni riirum géej,</div>
<div class="q">ñu war seeni fas,</div>
<div class="q">làng-déral leen ni benn bopp ngir xare.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Buuru Babilon dégg riir ma,</div>
<div class="q">yoxo ya yoqi,</div>
<div class="q">njàqare ne ko taral,</div>
<div class="q">mu jàq ni kuy matu.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Maa ngii, di fëlle gottub Yurdan ni gaynde,</div>
<div class="q">wuti mbooy gu naat.</div>
<div class="q">Xef ak xippi déy, ma fëxale fa lépp,</div>
<div class="q">ba tabb fa ki ma taamu.</div>
<div class="q">Ana moos ku mel ni man,</div>
<div class="q">ku am sañ-sañ ci man?</div>
<div class="q">Ana njiit luy taxaw fi sama kanam?<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Kon dégluleen pexe mi Aji Sax ji waajal Babilon,</div>
<div class="q">mébét yi mu mébétal réewum Kaldeen ñooñu!</div>
<div class="q">Ndegam deesul wommat seen gàtt yu ndaw, yóbbu,</div>
<div class="q">ba yàq parlu ma yaxeet.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Bu ñuy nangu Babilon,</div>
<div class="q">riir ma day jolli ba riiral suuf,</div>
<div class="q">seeni yuux àkki fa biir xeeti jaambur ya.»<span id="bookmarks46"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
