<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 42</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-40": "<div><span class=\"k\">kóllëre g-:</span> Ci Mbind mu sell mi, digoo la bu ëmb ay dige. Man nañu koo tëral, mu dib digoo diggante nit ak moroom ma, mu mel ni la Ibraayma digoo woon ak Abimeleg (<span class=\"bk\">Njàlbéen ga</span> 21.27), mbaa diggante kilifa ak surgaam. Kóllëre gu ni mel la Yàlla taamu woona fasook nit, mu mel ni la Yàlla digoo woon ak àddina, jaare ko ci Nóoyin (6.18), mbaa diggante Yàllaak Ibraayma (15.18), mbaa Yàllaak Isaaxa (17.19). Ñetti yoon yu mujj yooyu ñu lim, Yàlla rekk a dige; moom ci wàllu boppam moo fas kóllëre ak ñooñu. Ñoom defuñu dara lu dul gëm ko. Waaye Ibraaymaak Abimeleg dañoo digoo, maanaam dañoo fasoo kóllëre, ku nekk am lu ko war. Noonu lañu dégge li xàjjale fas kóllëre ak fasoo kóllëre.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-041.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;42&nbsp;&nbsp;</a></span>
  <span class="button"><a href='KYG-23-ISA-043.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Aji Sax ji yebal na jaamam</div></div><a id="v1"></a>
<div class="m top-spacing">
<div class="c-drop">42</div> <span class="v">1</span><span class="vsp">&nbsp;</span>«Xool-leen sama jaam bi ma yor,</div>
<div class="q top-spacing">sama tànnéef, sama soppey xol,</div>
<div class="q">ci kawam laa teg samag noo,</div>
<div class="q">te mooy dogalal xeet yi yoonu àtte.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Du xaacu, du biral;</div>
<div class="q">du jibal baatam ci mbedd mi.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Bant bu lemu sax, du ko damm,</div>
<div class="q">leer gu giim it, du ko fey.</div>
<div class="q">Mooy indi yoonu dëgg.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Du toqi, du nasax,</div>
<div class="q">ba keroog muy dëj àtteb yoon fi kaw suuf,</div>
<div class="q">fa waa dun ya di séentu ndigalu yoonam.»<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Yàlla <span class="footnote selectable" id="G-3">Aji Sax</span> ji dafa wax,</div>
<div class="q">moom mi sàkk asamaan, firi ko;</div>
<div class="q">tàllal suuf ak lu mu jur,</div>
<div class="q">may noowal bakkan ñi ci kawam,</div>
<div class="q">ba ña cay daagoo di noyyi.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu ne: «Man Aji Sax ji, maa la woo cig njekk,</div>
<div class="q">jàpp la ci loxo,</div>
<div class="q">sàmm la, def la ngay <span class="footnote selectable" id="G-40">kóllëre</span> sama digg ak nit ñi;</div>
<div class="q">def la ngay leeru xeet yi,<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>ngay gisloo gumba,</div>
<div class="q">di génne ku ñu tëj,</div>
<div class="q">ku dëkke woon lëndëm, génn kërug tëjukaay.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Man, Aji Sax jeey sama tur,</div>
<div class="q">sama teddnga, duma ko joxe,</div>
<div class="q">te sama bàkk, duma ko wacce jëmmi tuur.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Mbir ya jiitoo ngoog, mat na;</div>
<div class="q">yu yees laa leen di yégal,</div>
<div class="q">balaa teew, ma yegge leen ko.»<span id="bookmarks9"></span></div>

<div class="s"><div id="s2">Woyleen Aji Sax ji</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Woyleen <span class="footnote selectable" id="G-3">Aji Sax</span> ji woy wu yees,</div>
<div class="q">yeen waa cati àddina, kañleen ko,</div>
<div class="q">ànd ak ñiy wàcci géej ak li ci biiram,</div>
<div class="q">ak duni géej ak ña ca dëkke.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Na waa àll beeki dëkkam xaacoondoo,</div>
<div class="q">waa dalub Kedar</div>
<div class="q2">ak waa Sela sarxolleendoo,</div>
<div class="q">kaw tund ya di riirum mbég!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Nañu delloo Aji Sax ji teddngaam,</div>
<div class="q">te biral bàkkam biir duni géej.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Aji Sax jeey waaxu ni jàmbaar,</div>
<div class="q">xabtalu ni ñeyu xare,</div>
<div class="q">àddu ca kaw, xaacu,</div>
<div class="q">tiime noon yi njàmbaaram.<span id="bookmarks13"></span></div>

<div class="s"><div id="s3">Aji Sax ji soppi na</div></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>Aji Sax ji nee: «Damaa yàgga xeremlu,</div>
<div class="q">ne cell, téye sama bopp.</div>
<div class="q">Waaye léegi, ni kuy matu laay onke,</div>
<div class="q">di xiix ak a àppaat boole ca.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Maay tonni tund wu mag ak wu ndaw,</div>
<div class="q">lu cay gàncax, ma fóom;</div>
<div class="q">ag dex, ma def ag joor;</div>
<div class="q">ab déeg, ma ŋiisal.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Maay doxloo silmaxa yi</div>
<div class="q2">ci yoon wu ñu xamul,</div>
<div class="q">ñall wu ñu miinul laa leen di jaarale.</div>
<div class="q">Maa leen di soppil lëndëm gi fi seen kanam, ag leer,</div>
<div class="q">fu ñagas, ma maasaleel leen.</div>
<div class="q">Lii laa leen di defal,</div>
<div class="q">te duma leen wacc mukk!<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ñi wóolu ay jëmmi tuur,</div>
<div class="q">naan jëmm yu ñu móol:</div>
<div class="q">“Yeenay sunuy yàlla,”</div>
<div class="q">dees na leen waññi, torxal leen.</div>
<div class="b">&nbsp;</div><span id="bookmarks17"></span><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>«Yeen tëx yi, dégluleen;</div>
<div class="q">yeen silmaxa yi, xool-leen ba gis.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ana ku silmaxa ku moy sama jaam bii?</div>
<div class="q">Ku tëx ba dab sama ndaw li ma yónni?</div>
<div class="q">Ana ku silmaxa ba dab kii ñu jàmmal?</div>
<div class="q">Ku silmaxa ba dab jaamu <span class="footnote selectable" id="G-3">Aji Sax</span> jii?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Gis nga lu bare,</div>
<div class="q">waaye jàppoo ci dara.</div>
<div class="q">Nopp ne kótt, dég-dég të!»<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Aji Sax ji la soob ci njekkam,</div>
<div class="q">mu fésal màggaayu yoonam ak taar ba.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Waaye ñu ngii di xeet wu ñu futti, sëxëtoo;</div>
<div class="q">ñépp tëje ciy pax,</div>
<div class="q">dence ci këri tëjukaay,</div>
<div class="q">ñu doon alalu xare</div>
<div class="q">fu leen kenn dul xettlee,</div>
<div class="q">xanaa ñu di leen sëxëtoo,</div>
<div class="q">te kenn du ne ñu delloo leen.</div>
<div class="b">&nbsp;</div><span id="bookmarks22"></span><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ana kan ci yeen mooy dékk lii nopp?</div>
<div class="q">Kuy teewlu, ba doxe fa dégg?<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ana ku jébbal Yanqóoba futtikat yi,</div>
<div class="q">ku jox Israyil gii, sëxëtookat yi?</div>
<div class="q">Xanaa du Aji Sax ji nu tooñ?</div>
<div class="q">Ñoo baña topp ay yoonam,</div>
<div class="q">baña sàmm ndigalu yoonam,<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>ba mu yuri leen tàngooru sànjam,</div>
<div class="q">sotti leen tar-taru xare,</div>
<div class="q">mu jafal wetoo wet, te taxul ñu xam,</div>
<div class="q">xoyom na leen te bawuñu ci xel.<span id="bookmarks25"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
