<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ase 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2.1 </span><span class=\"ft\">Bés boobu moo mujjoon ci màggalu bési Mbaar yi.</span></div>",
    "F-1": "<div class=\"footnote-p\"><span class=\"fr\">2.10 </span><span class=\"ft\">Mu yemook ñetti weer gannaaw ndoortel tabaxu kër Yàlla ga.</span></div>",
    "F-2": "<div class=\"footnote-p\"><span class=\"fr\">2.21 </span><span class=\"fk\">Sorobabel</span><span class=\"ft\">mi soqikoo ci Daawuda moo taxawe buur bi feddli kàddug Aji Sax ja mu noon mooy taxawal nguur gu sax dàkk, ñeel askanu Daawuda. Seetal ci <span class=\"bk\">2.Samiyel </span>7.11- 16, ak <span class=\"bk\">Macë </span> 1.12-13. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-62": "<div><span class=\"k\">sarxalkat b-:</span> Ab sarxalkat njiitu diine la bu sasoo di rendil jaamukat yi seeni sarax. Muy yéefar yi di bànni Israyil, ku ci nekk amoon na ay sarxalkatam yu leen di taxawal ca kanam ka ñu gëm, mu dim tuur su dee yéefar yi, mbaa muy Aji Sax ji, su dee bànni Israyil. Yàlla moo taamu ñi bokk ci giirug Lewi, doomu Yanqóoba, ñuy Aaróona ak ñi askanoo ci moom, ngir ñu taxawal bànni Israyil fa kanamam. Sarxalkati bànni Israyil ay góor lañu yu ñu sellalal Yàlla, ñu féetewoo liggéeyam. Ñoo sasoo liggéey biy jubale mbooloo meek Yàlla. Ñoo leen di sarxalal te ñoo yore liggéeyu jaamu Yàlla bi. <span class=\"bd\">Sarxalkat bu mag bi</span> moo doon kilifay sarxalkat yi, te mooy misaal Almasi Yeesu, mi nuy àgge fa Yàlla.</div>",
    "G-66": "<div><span class=\"k\">sell:</span> Lu sell, ni ko yoonu Tawreet dégge, mooy lu ñu beral Yàlla; man naa doon nit, mbaa ab jumtukaay. Mboolem lu set te sellaluñu ko, su laalantee ak lu sell, lu sell loola day daldi teqlikoo ak sellngaam. Waaye du tee lu sell la set, li feek sobe laalu ko. Lu sell nag, bu taqee sobe rekk, sobewu na. Day daldi doon lu setul. Moo tax lu sell warul dajeek sobe fenn. Ku taq sobe, su masaana lekk lu sell lu mel ni yàppu jur gu ñu sarxal Yàlla, dees koy dagge ci askanu bànni Israyil, rey ko. Ci yoonu Tawreet, su ñu nee Yàlla ku sell la, ni mu beroo ak ni mu wéete ci sellngay jikkoom moo tax ñuy wax, ndax Yàlla moo matale mboolem mbaax, moo mucc ci gépp sikkaange, te lenn ci sellaayu jikkoom mooy ngoram gu bare, ak kóllëreem gu sax.</div>"
};

initFootnotes(glossary);

});

// Chapters
var chapters = [ { start: 1, end: 2 }];
var hasIntro = false;
var baseRef  = "KYG-37-HAG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-36-ZEP-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-37-HAG-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ase&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='KYG-38-ZEC-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-38-ZEC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Darajay jaamookaay bi dina yokku</div></div><a id="v1"></a>
<div class="m">
<div class="c-drop">2</div> <span class="v">1</span><span class="vsp">&nbsp;</span>Ca ñaareelu atu nguuru Buur Daryus, Ca juróom ñaareelu weer wa, yemook ñaar fukki fan ak benn<span class="footnote selectable" id="F-0"><sup>a</sup></span>, kàddug <span class="footnote selectable" id="G-3">Aji Sax</span> ji moo dikk ci jottlib Yonent Yàlla Ase. Mu ne:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Waxal nag doomu Selcel, Sorobabel boroom Yuda, ak doomu Yoccadag, Yosuwe <span class="footnote selectable" id="G-62">sarxalkat</span> bu mag bi, ak ñi des ci askan wi, nga ne leen:<span id="bookmarks2"></span></div><span id="bookmarks2"></span><a id="v3"></a>
<div class="q-v top-spacing"><span class="v">3</span><span class="vsp">&nbsp;</span>Ana ci yeen ñi fi des, ku gisoon</div>
<div class="q2">kër gii ca darajaam ja woon?</div>
<div class="q">Ak nu ngeen ko gise tey?</div>
<div class="q">Xanaa du ag neen la leen di niru?<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Léegi nag, Sorobabel, góor-góorlul,</div>
<div class="q">Aji Sax jee ko wax.</div>
<div class="q">Yaw doomu Yoccadag, Yosuwe sarxalkat bu mag bi,</div>
<div class="q2">góor-góorlul;</div>
<div class="q">yeen mboolem askanu réew mi, góor-góorluleen,</div>
<div class="q">kàddug Aji Sax jee. Mu ne: Liggéeyleen,</div>
<div class="q">maa ànd ak yeen déy,</div>
<div class="q">Aji Sax ji Boroom gàngoor yee ko wax.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Googu kàddu laa jaayante woon ak yeen,</div>
<div class="q2">ba ngeen di génne Misra.</div>
<div class="q">Samag Noo laa taxawe fi seen biir,</div>
<div class="q">buleen tiit.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Aji Sax ji Boroom gàngoor yi kat dafa wax ne:</div>
<div class="q">Fileek lu néew, maa ngii di yëngalaat</div>
<div class="q2">asamaan ak suuf, ak géej ak jéeri.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Maay yëngal xeetoo xeet,</div>
<div class="q">alali xeetoo xeet duggsi,</div>
<div class="q">ma feesal kër gii ak teraanga,</div>
<div class="q">Aji Sax ji Boroom gàngoor yee ko wax;<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Maa moom xaalis, moom wurus;</div>
<div class="q">kàddug Aji Sax jee, Boroom gàngoor yi.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Daraja ji kër gii di mujje mooy sut ja woon,</div>
<div class="q">Aji Sax ji Boroom gàngoor yee ko wax.</div>
<div class="q">Mu ne: Ci bii bérab laay mayee jàmm,</div>
<div class="q">kàddug Aji Sax jee, Boroom gàngoor yi.»<span id="bookmarks9"></span></div>

<div class="s"><div id="s2">Jëfi sobe àndul ak barke</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ca ñaar fukki fan ak ñeentu juróom ñeenteelu weer wa<span class="footnote selectable" id="F-1"><sup>b</sup></span>, yemook ñaareelu atu nguuru Buur Daryus, kàddug <span class="footnote selectable" id="G-3">Aji Sax</span> ji moo dikkal Yonent Yàlla Ase, ne ko:<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aji Sax ji Boroom gàngoor yi dafa wax ne: «Sàkkul nag ndigal ci <span class="footnote selectable" id="G-62">sarxalkat</span> yi, nga ne leen,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>waaw, su nit yoree ci lafu mbubbam, aw yàpp wu ñu sellal, ba noppi lafu mbubbam laal mburu mbaa lu ñu togg, mbaa biiñ mbaa ag diw mbaa ñam wu mu doon, ndax loola day daldi <span class="footnote selectable" id="G-66">sell</span>?» Ase laaj ko sarxalkat ya, ñu ne ko: «Déedéet.»<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ase dellu ne leen: «Nit ku sobewu ndax ab néew bu mu laal, su laalee lenn ci mboolem ñam yooyu, ndax ñam wa sobewu na?» Sarxalkat ya ne ko: «Sobewu na kay.»<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ase nag wax leen, ne leen:</div>
<div class="q top-spacing">«Noonu la ci askan wii,</div>
<div class="q">noonu la ci xeet wii sama kanam.</div>
<div class="q">Kàddug Aji Sax jee.</div>
<div class="q">Noonu la ci mboolem seen liggéeyu loxo,</div>
<div class="q">ak sarax su ñu fi indi, loolu lépp a sobewu.<span id="bookmarks14"></span></div>

<div class="s"><div id="s3">Déggal Aji Sax ji, baaxle</div></div><span id="bookmarks14"></span><a id="v15"></a>
<div class="q-vv top-spacing"><span class="v">15</span><span class="vsp">&nbsp;</span>«Léegi nag seetaatleen seen xel bu baax,</div>
<div class="q">dale ko bésub tey jii.</div>
<div class="q2">Bi aw doj tegoogul woon ci aw doj,</div>
<div class="q2">ci tabaxub kër <span class="footnote selectable" id="G-3">Aji Sax</span> ji,<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>ku wuti waan ñaar fukki natti pepp,</div>
<div class="q">fukk lay fekk sàq ya;</div>
<div class="q">mu wuti ca nalukaay ba juróom fukki natti biiñ,</div>
<div class="q">fekk fa ñaar fukk.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Maa leen dumaa gàncax gu benaat,</div>
<div class="q2">ak gu xuur, ak tawub doji yuur</div>
<div class="q2">ci mboolem seen liggéeyu loxo,</div>
<div class="q">te taxul ngeen délsi fi man,</div>
<div class="q">kàddug Aji Sax jee.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Seetaatleen seen xel bu baax,</div>
<div class="q">dale ko bésub tey jii,</div>
<div class="q">dale ko ci ñaar fukki fan ak ñeentu</div>
<div class="q2">juróom ñeenteelu weer wi,</div>
<div class="q">daleleen ci bés bii kenug néegu Aji Sax ji tegee,</div>
<div class="q">ngeen seetaat seen xel.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ana am jiwooti ci sàq yi?</div>
<div class="q">Mbaa lennati ci reseñ ak figg?</div>
<div class="q">Mbaa garabi gërënaat ak oliw? Du lenn lu meññ.</div>
<div class="q">Waaye li ko dale bésub tey jii, maay barkeel.<span id="bookmarks19"></span></div>

<div class="s"><div id="s4">Ab dige ñeel na Sorobabel</div></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji nag dikkal Ase ñaareel bi yoon,</div>
<div class="q">yemook ñaar fukki fan ak ñeent ci weer wi. Mu ne:<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>«Waxal Sorobabel<span class="footnote selectable" id="F-2"><sup>c</sup></span>, boroom Yuda, ne ko:</div>
<div class="q">Maa ngii di yëngalsi asamaan ak suuf.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Maay jàllarbi ngànguney nguur yi,</div>
<div class="q">nasaxal dooley nguuri yéefar yi,</div>
<div class="q">jàllarbi watiir ak ay dawalkatam,</div>
<div class="q">fas yeek seeni gawar nërmeelu,</div>
<div class="q">ku nekk fàddoo saamaru mbokkam.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Bésub keroog, kàddug Aji Sax jee,</div>
<div class="q2">Boroom gàngoor yi,</div>
<div class="q">maa lay jël, yaw samab jaam,</div>
<div class="q2">Sorobabel doomu Selcel,</div>
<div class="q">kàddug Aji Sax jee,</div>
<div class="q">te jaarob torlukaay laa lay def,</div>
<div class="q">nde yaw laa taamu.</div>
<div class="q">Kàddug Aji Sax jee, Boroom gàngoor yi.»<span id="bookmarks23"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
