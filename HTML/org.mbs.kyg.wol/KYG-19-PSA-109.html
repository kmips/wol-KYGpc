<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Sabóor 109</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 150 }];
var hasIntro = false;
var baseRef  = "KYG-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-18-JOB-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-19-PSA-108.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Sabóor&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;109&nbsp;&nbsp;</a></span>
  <span class="button"><a href='KYG-19-PSA-110.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yal na Yàlla mbugal noon bi</div></div><a id="v1"></a>
<div class="c-drop">109</div> <span class="v">1</span><span class="vsp">&nbsp;</span>Mu jëm ci njiital jàngkat yi, ñeel Daawuda, di kàddug Sabóor.
<div class="b">&nbsp;</div>
<div class="q">Éy Yàlla mi may sant, bul tanqamlu!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ku bon ak kuy fen a ma waxal,</div>
<div class="q">sosal ma,<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>tance ma kàdduy mbañeel,</div>
<div class="q">song ma ci dara.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ma ji nit cofeel, mu sosal ma;</div>
<div class="q">te man ma di ko ñaanal.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Sama jëf ju baax, loraange lañu ma ko feye,</div>
<div class="q">sama cofeel, ñu feye ma ko mbañeel.</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Yal nanga fal ku bon ci kaw kii,</div>
<div class="q">ab soskat féete ko ndijoor.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Bu ñu koy àtte, yal nañu ko yey,</div>
<div class="q">te yal na ñaanam walbatiku di bàkkaar.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Yal naw fanam gàtt,</div>
<div class="q">keneen jagoo sasam.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Yal nay doomam diy jirim,</div>
<div class="q">jabaram dib jëtun,<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>ay doomam di tambaambaluy yalwaan,</div>
<div class="q">dëddu seeni gent, dem tàllal ay loxo.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Yal na ko kuy feyeeku futti,</div>
<div class="q">ay doxandéem foqati ñaqam.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Yàlla bu ko kenn ji ngor,</div>
<div class="q">yàlla bu kenn baaxe jirim yi ko wuutu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Yal na askanam dagg.</div>
<div class="q">Balaa geneen maas a wéy, yal na seenu tur fey.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Yal na <span class="footnote selectable" id="G-3">Aji Sax</span> ji bàyyi xel ñaawtéefi maamam.</div>
<div class="q">Yàlla bu bàkkaaru ndeyam faru.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Yal na seeni moy sax fi kanam Aji Sax ji.</div>
<div class="q">Yal na seen tur dagge fi kaw suuf.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Moo séddul ngor,</div>
<div class="q">di topp ku néewle te sonn,</div>
<div class="q">seen xol jeex, mu bóom.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Moo bëggoon di móoloo, yal na ko këppoo;</div>
<div class="q">soppul ag ñaan it, yal na ko barke sore.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Móolook sol mbubb la yemale,</div>
<div class="q">yal nañu duy nim ndox ay móoloom ci yaramam,</div>
<div class="q">mu seeb ci biiri yaxam nig diw.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Yal nay móoloom di mbubbam,</div>
<div class="q">te di laxasaay gu mu saxoo.</div>
<div class="b">&nbsp;</div><span id="bookmarks19"></span><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Lii, yal na ko Aji Sax ji feye ñi may sosal,</div>
<div class="q">di teg lu ñaaw ci sama der.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Waaye Boroom bi Aji Sax ji,</div>
<div class="q">defal ma li sa tur laaj.</div>
<div class="q">Yaa baax, gore, xettli ma.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Damaa néewle te sonn,</div>
<div class="q">sama xol dagg, ba jeex tàkk.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Maa ngi tàggoo ni keru ngoon,</div>
<div class="q">ñu di ma fél ni soccet.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Samay óom a ngi nasax ndax ñàkka lekk,</div>
<div class="q">desewuma lu moy yaxi neen.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Maa ngii, ñu di ma sewal,</div>
<div class="q">ku ma gis, wëcc bopp.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Éy Aji Sax ji, sama Yàlla, dimbali ma,</div>
<div class="q">walloo ma sa ngor,<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>ba ñu xam ne lii sa loxoo,</div>
<div class="q">xam ne yaw Aji Sax ji, yaa ko def.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ñooy móolu, yaw nga barkeel;</div>
<div class="q">ñoo ma jógal, ñooy torox,</div>
<div class="q">man, ma bég, Sang bi!<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Yal na ñi may sosal sàngoo toroxte,</div>
<div class="q">làmboo gàcce ni mbubb.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ma àddu, santa sant Aji Sax ji,</div>
<div class="q">di ko màggale digg mbooloo mu yaa.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Mooy féete ndijoor néew-ji-doole,</div>
<div class="q">musal ko ci ku koy teg àtteb dee.<span id="bookmarks31"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
