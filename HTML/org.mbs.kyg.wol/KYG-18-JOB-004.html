<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ayóoba 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = true;
var baseRef  = "KYG-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-18-JOB-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ayóoba&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='KYG-18-JOB-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Elifas nee yaru Yàlla du ñàkk</div></div>
<div class="b">&nbsp;</div><a id="v1"></a>
<div class="m">
<div class="c-drop">4</div> <span class="v">1</span><span class="vsp">&nbsp;</span>Elifas waa Teman ba àddu ne:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Ma jéema àddu boog, soo ma talee!</div>
<div class="q">Ndaxam noppeeti, maneesu ko.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Yaw de, ñu bare jàngal nga leen,</div>
<div class="q">loxo yu toqi woon, nga dooleel,<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>ku jangoon, nga wax, mu taxaw,</div>
<div class="q">kuy óomam dammoon, nga dëgëral.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Léegi muy yaw, nga yoqi;</div>
<div class="q">mbir mi dal fi sa kaw, nga jànnaxe.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Xanaa du sag ragal Yàllaay sa cëslaay,</div>
<div class="q">sag maandute di sa yaakaar?</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Seetal rekk, ana jaamburu Yàlla bu masa sànku?</div>
<div class="q">Ana foo gis ku jub ku mujje yàqu?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Li ma gis daal, ku bey ñaawtéef,</div>
<div class="q2">ji coono, yaa koy góob.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Yàllaay wal noowam, nga sànku,</div>
<div class="q">sànjam gelaw, nga jeele.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Gaynde ŋar, segg xiiru,</div>
<div class="q">selli waxambaaney gaynde tojandoo.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Gaynde ga ñàkk um pàdd, dee,</div>
<div class="q">doomi gaynde ga tasaaroo.</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Man la kàddu dikkal ci kumpa,</div>
<div class="q">sama nopp taataan ndéey la,<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>ci géntu guddi, fa xalaat di jaxasoo,</div>
<div class="q">nelaw yu xóot dikkal boroom.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Tiitaange ne ma taral, may lox,</div>
<div class="q">cér yépp di kat-kati.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ngelaw lu sew jaare sama kanam,</div>
<div class="q">sama kawari yaram ne sàyy-sàyyaaral.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Mu def ku taxaw, te xàmmiwuma ko,</div>
<div class="q">di jëmm ju janook man, may gis.</div>
<div class="q">Mu jëkke ne cell, mujje àddu, ma dégg.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Mu ne: «Nit man naa am njekk fa kanam Yàlla?</div>
<div class="q">Am man naa laab fi kanam ki ko sàkk?<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ndegam surgaam ya ca asamaan sax wóoluw leen,</div>
<div class="q">ay malaakaam sax, mu sikk leen,<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>gën ñi dëkke këri ban,</div>
<div class="q">cosaanoo ci pëndub neen,</div>
<div class="q">gëna neexa nappaaje gunóor.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Diggante subaak ngoon, ñu moxoñoo,</div>
<div class="q">bala ngaa yég, ñu sànku fàww,<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>seen buumi xayma foqatiku,</div>
<div class="q">ñu dee ci biir ag umple.»<span id="bookmarks21"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
