<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Waa Room 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 16 }];
var hasIntro = false;
var baseRef  = "KYG-45-ROM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-44-ACT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-45-ROM-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Waa Room&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='KYG-45-ROM-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-46-1CO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yàlla tànnal na boppam bànni Israyil</div></div><a id="v1"></a>
<div class="m">
<div class="c-drop">9</div> <span class="v">1</span><span class="vsp">&nbsp;</span>Li ma bëgga wax nag, ci kanam Kirist laa koy waxe; dëgg la, du aw fen. Sama xel, mi Xel mu Sell miy leeral, seedeel na ma ne dëgg laay wax.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Maanaam, duma noppee am naqar wu réy ci sama biir xol,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>ba xawa bëgga tàggoo ak Kirist te alku, ngir ñi ma bokkal xeet mucc.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Bànni Israyil lañu, te Yàlla def na leen ni ay doomam; dëkkaloon na ndamam ci seen biir, fas ak ñoom kóllëre yi. Ñoom la Yàlla dénk yoonu Musaa, ñoom la xamal ni ñu ko wara jaamoo, ñoom la jox i digam.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Maam ya Yàlla tànnoon, ci ñoom lañu bokk, ci ñoom it la Kirist wàcce, maanaam ci jëmmam, Kirist mi di Yàlla, tiim lépp, te yelloo teraanga ba fàww. Amiin.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Waaye neewuma waxu Yàlla dafa toxu, ndaxte bokk ci bànni Israyil, taxul nga bokk ci Israyil tigi.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Te it du ñi soqikoo ci Ibraayma ñépp, ay doomam dëgg lañu. Ndaxte Yàlla dafa wax Ibraayma ne ko: «Saw askan ci Isaaxa lay jaar.»<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Maanaam, soqikoo ci Ibraayma taxula nekk doomu Yàlla, waaye juddu ci biir digeb Yàlla mooy taxa bokk dëgg-dëgg ci askanu Ibraayma.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ndaxte Yàlla dafa digoon Ibraayma ne ko: «Ci waxtu wii déwén dinaa délsi ci yaw, te Saarata dina am doom ju góor.»<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Du ci loolu rekk, waaye noonu la it ci lu jëm ci Rebeka; doom yi mu jur ñoo bokk benn baay, moo di sunu maam Isaaxa.<span id="bookmarks10"></span> <a id="v11"></a><span class="v">11-12</span><span class="vsp">&nbsp;</span>Waaye Yàlla wax ko ne: «Yanqóoba rakk ji mooy yilif magam Esawu,» fekk xale ya juddooguñu te defaguñu dara, muy lu baax, muy lu bon. Yàlla def na noonu, maanaam tànn kenn ci doom yi, ngir dogalam mana taxaw, te sukkandikuwul ci seeni jëf waaye ci wooteb Yàlla.<span id="bookmarks11-12"></span> <a id="v13"></a><span class="v">13</span><span class="vsp">&nbsp;</span>Loolu la Mbind mi wax ne: «Bëgg naa Yanqóoba, bañ naa Esawu.»<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kon lu nu ci wara wax? Ndax Yàlla àttewul foofu yoon nag? Mukk!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Dafa wax Musaa sax ne ko:</div>
<div class="q top-spacing">«Su ma neexee yéwéne,</div>
<div class="q">su ma soobee yërëm.»<span id="bookmarks15"></span></div><span id="bookmarks15"></span><a id="v16"></a>
<div class="m"><span class="v">16</span><span class="vsp">&nbsp;</span>Dama leen di wax nag, dara ajuwul ci coobarey nit, mbaa ci ñaqam, waaye lépp a ngi aju ci yërmandey Yàlla.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ndax Mbind mi biral na li Yàlla wax Firawna ne ko: «Def naa la buur, ngir feeñal sama kàttan ci say mbir, ngir siiwal sama tur ci àddina si sépp.»<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kon nag Yàlla, la ko neex lay def, muy yërëm nit, mbaa dëgëral xolam ci lu bon.<span id="bookmarks18"></span></div>

<div class="s"><div id="s2">Merum Yàlla ak yërmandeem</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Waaye xanaa dina am ku may wax ne: «Gannaaw kenn manula bañ coobarey Yàlla, lu tax kon muy teg nit tooñ?»<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Yaw nag nit ki, ak koo mana doon, lu tax ngay werante ak Yàlla? Ndax mbindeef dina laaj ki ko bind: «Lu tax nga binde ma nii?»<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ndax tabaxkatu ndaa sañula fab banam, tabax ci ñaari ndaa, benn bi ngir soxla yu am maana, bi ci des ngir soxla yu ndaw?<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kon nag looy wax ci lii: Yàlla bëggoon na wone meram, xamle it dooleem ci àddina; teewul dafa sax ci muñal ñi yelloo meram te taxaw ci sànku.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Bëggoon na it xamle màggaayam mu ëpp xel, ci boole ñi mu yërëm ci ndamam; moo tax mu tànn leen ca njàlbéen.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Wax ji noo ko moom, nun ñi Yàlla woo ci boppam ci biir Yawut yi ak ci biir xeet yi ci des.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Moom la wax ci téereb Ose ne:</div>
<div class="q top-spacing">«Ñi nekkul woon sama xeet</div>
<div class="q">dinaa leen ko def,</div>
<div class="q">ñi bokkul woon ci sama mbëggeel,</div>
<div class="q">dinaa leen ci boole.»<span id="bookmarks25"></span></div><span id="bookmarks25"></span><a id="v26"></a>
<div class="m"><span class="v">26</span><span class="vsp">&nbsp;</span>Te:</div>
<div class="q top-spacing">«Fa ñu leen waxe woon: “Dungeen sama xeet,”</div>
<div class="q">dees na leen fa wooye “Doomi Yàlla Boroom dund.”»<span id="bookmarks26"></span></div><span id="bookmarks26"></span><a id="v27"></a>
<div class="m"><span class="v">27</span><span class="vsp">&nbsp;</span>Esayi wax na ci mbirum Israyil ne:</div>
<div class="q top-spacing">«Lu bànni Israyil baree bare ni suufus géej sax,</div>
<div class="q">lu néew rekk a ciy mucc.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ndaxte li Boroom bi dogal ci àddina,</div>
<div class="q">dina ko gaawa def, te dina mat sëkk.»<span id="bookmarks28"></span></div><span id="bookmarks28"></span><a id="v29"></a>
<div class="m"><span class="v">29</span><span class="vsp">&nbsp;</span>Esayi it waxoon na lu jiitu loolu ne:</div>
<div class="q top-spacing">«Boroom gàngoori xare yi, su bàyyiwul woon ci nun lu néew,</div>
<div class="q">kon ba tey raat nanu ni dëkki Sodom ak Gomor.»<span id="bookmarks29"></span></div>

<div class="s"><div id="s3">Bànni Israyil ak xibaaru jàmm bi</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Lu nu ci wara wax nag? Ñi dul Yawut te fonkuñu woon jub ci kanam Yàlla, léegi jub nañu ci kaw ngëm.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Waaye bànni Israyil, mi bëggoona sàmm yoon ngir jub, matalu ko.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ndax lan? Ndax dañoo sukkandiku ci seeni jëf, bàyyi ngëm. Dañoo daanu ci «doj wuy fakktale.»<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Moom la Yàlla wax ci Mbind mi ne:</div>
<div class="q top-spacing">«Dinaa samp ci Siyoŋ doj wuy fakktale,</div>
<div class="q">di xeer wuy daaneel nit;</div>
<div class="q">waaye ku wéeru ci moom, sa yaakaar du tas.»<span id="bookmarks33"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
