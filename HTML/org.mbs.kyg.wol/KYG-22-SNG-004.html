<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ngën-gi-woy 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-6": "<div><span class=\"k\">alowes:</span> Gàncax gu xeeñ la, gu ñu daan génne ndox mu wex ca xob ya, di ko sotti néew yi.</div>"
};

initFootnotes(glossary);

});

// Chapters
var chapters = [ { start: 1, end: 8 }];
var hasIntro = false;
var baseRef  = "KYG-22-SNG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-21-ECC-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-22-SNG-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ngën-gi-woy&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='KYG-22-SNG-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-23-ISA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="sp"><div id="sp1">Waa ji</div></div><a id="v1"></a>
<div class="m top-spacing">
<div class="c-drop">4</div> <span class="v">1</span><span class="vsp">&nbsp;</span>Yaaka rafet, xarit, yaaka taaru!</div>
<div class="q top-spacing">Sa gët yi niy pitax, làqoo muuraay bi,</div>
<div class="q">njañ liy loy-loyee ngi saf géttu bëy yu ñuul</div>
<div class="q">yu bartaloo kaw tundu Galàdd.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Sa gëñ yi weex ni xar yu ñu wat</div>
<div class="q">ñuy yéege ca sangukaay ba,</div>
<div class="q">ku nekk ak seexam,</div>
<div class="q">kenn wéetu ca.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Sa tuñ yi mel ni wëñ gu xonq curr,</div>
<div class="q">ndaw gémmiñ gu jekk!</div>
<div class="q">Sa lex yiy tàkk ni ŋaali gërënaat,</div>
<div class="q">làqoo sa muuraay bi;<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>sa loos wi ne coleet ni tatay Daawuda,</div>
<div class="q">mërgalu ba jekk,</div>
<div class="q">caq bay lang ni junniy kiiraayi jàmbaar.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Sa ween yi ni ñaari tef,</div>
<div class="q">mbaa seexi kéwél yuy fore digg tóor-tóor yi.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Balaa jant a fenk,</div>
<div class="q">ker gàddaay,</div>
<div class="q">ma ne coww diggante tund wa ndàbb ne bann,</div>
<div class="q">ak tund wa xas ma neexe.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Xarit, sa lépp a rafet,</div>
<div class="q">sikk nekkul ci yaw.</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Séet sama, jógeel Libaŋ, jege ma,</div>
<div class="q">bawool Libaŋ, jegesi ma.</div>
<div class="q">Wàcceel colli Amana</div>
<div class="q">ak colli Senir ak Ermon.</div>
<div class="q">Génnal xunti gaynde yooyook</div>
<div class="q">tundi segg ya.</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Jigéen sama, séet sama, benn yoon nga ma xool,</div>
<div class="q">sama fit ne tërit.</div>
<div class="q">Sa benn peru caq rekk,</div>
<div class="q">sama fit ne tërit.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Jigéen sama, séet sama,</div>
<div class="q">sa mbëggeel a neex!</div>
<div class="q">Sa mbëggeel a dàq biiñ,</div>
<div class="q">sa diw yu xeeñ dàq luy cuuraay.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Séet sama! Lem ay xellee sa gémmiñ,</div>
<div class="q">lem ak meew lal sa làmmiñ.</div>
<div class="q">Sa xetu yére xetu àllub Libaŋ la.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Jigéen sama, séet sama, yaay tóokër bu tëje,</div>
<div class="q">yaay seyaan bu tëje,</div>
<div class="q">di bëtu ndox bu saañe.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Yaa di toolub gërënaat bu naat,</div>
<div class="q">meññ ngën-gi-meññeef</div>
<div class="q">ak fuddën ak reen yu xeeñ,<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>muy reen yu xeeñ, safroŋ, barax, kanel,</div>
<div class="q">ak xasoo xas mu xeeñ,</div>
<div class="q">ndàbb ak <span class="footnote selectable" id="G-6">alowes</span></div>
<div class="q">ak lépp lu xeeña xeeñ.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Yaa di bëtu ndox ci tool yi,</div>
<div class="q">di teen bu fees ak ndox muy daw,</div>
<div class="q">wale tundi Libaŋ.</div>
<div class="b">&nbsp;</div><span id="bookmarks15"></span>
<div class="sp"><div id="sp2">Ndaw si</div></div><span id="bookmarks15"></span><a id="v16"></a>
<div class="q-vv top-spacing"><span class="v">16</span><span class="vsp">&nbsp;</span>Yaw, ngelawal bëj-gànnaar, yewwul,</div>
<div class="q">ngelawal bëj-saalum, dikkal,</div>
<div class="q">wolal-leen ma sama tool bi,</div>
<div class="q">mu gilli;</div>
<div class="q">sama nijaay dugg toolam,</div>
<div class="q">xéewloo ngën-gi-meññeefam.<span id="bookmarks16"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
