<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='KYG-26-EZK-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jëf, jël</div></div><a id="v1"></a>
<div class="m">
<div class="c-drop">18</div> <span class="v">1</span><span class="vsp">&nbsp;</span>Gannaaw loolu kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Ana lu waral waxin wi ngeen di waxe fi Israyil naan:</div>
<div class="q top-spacing">“Baay lekk reseñ ju xaay,</div>
<div class="q">mu uum gëñi doom ja”?<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>«Giñ naa ko ci man miy dund, kàddug Boroom bi Aji Sax jee, dootuleen waxe woowu waxin fi Israyil.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Mu ngoog, bépp bakkan maay Boroom. Muy bakkanu baay, di bakkanu doom, maa moom. Bakkan bi bàkkaar daal mooy dee.<span id="bookmarks4"></span></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>Su nit dee boroom njekk,</div>
<div class="q">di jëfe yoon ak njekk,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>tund ya ca saraxi tuur ya, lekkejiwu ca,</div>
<div class="q">kasaray tuuru waa kër Israyil, wékku cay gëtam,</div>
<div class="q">jabaru jaambur, sobeelu ko,</div>
<div class="q">jigéen ju gis baax, jegewu ko,<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>du kenn ku mu néewal,</div>
<div class="q">xanaa ab tayle, mu delloo ku ko ameel,</div>
<div class="q">alalu jaambur it, foqatiwu ko,</div>
<div class="q">xanaa ku xiif, mu leel,</div>
<div class="q">ku rafle, mu wodd,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>aw ndollant taxu koo leble,</div>
<div class="q">ab tegandaay, jëlu ko,</div>
<div class="q">xanaa luy njubadi, mu moyu,</div>
<div class="q">àtteb dëgg, mu doxal diggante nit ak nit,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>sama dogali yoon, mu di ca doxe,</div>
<div class="q">sama àttey yoon, muy jëfe worma:</div>
<div class="q">kooku boroom njekk la,</div>
<div class="q">te mooy dund déy!</div>
<div class="q">Kàddug Boroom bi Aji Sax jee.</div>
<div class="b">&nbsp;</div><span id="bookmarks9"></span><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>«Jii waay su juree doom ju néeg juy tuur deretu jaambur</div>
<div class="q">mbaa muy def lenn ci yii,<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>te moom miy baayam jëfewu ci lenn,</div>
<div class="q">tund ya ca saraxi tuur ya, doom ja di ca lekki,</div>
<div class="q">jabaru jaambur, mu sobeel,<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>ku ñàkk ak ku néewle, mu néewal,</div>
<div class="q">alalu jaambur, mu foqati,</div>
<div class="q">ab tayle, delloowu ko ku ko ameel,</div>
<div class="q">xanaa kasaray tuur, mu wékki gët,</div>
<div class="q">jëf ju siblu, mu jëfe,<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>ndollant lay leblee,</div>
<div class="q">ab tegandaay, mu jël.</div>
<div class="q">Moo kii nu muy dunde?</div>
<div class="q">Kii kay du dund!</div>
<div class="q">Ak mboolem jëf ju siblu jii mu def,</div>
<div class="q">dee rekk mooy àtteem.</div>
<div class="q">Bakkanam lay gàddu.</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>«Waaye kooka nag su amee doom,</div>
<div class="q">doom ja gis mboolem li baayam bàkkaar,</div>
<div class="q">mu teg ci bëtam te taxul mu roy ko;<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>tund ya ca saraxi tuur ya, lekkiwu ca,</div>
<div class="q">ay gëtam, wékku ko kasaray tuuri waa kër Israyil,</div>
<div class="q">jabaru jaambur, sobeelu ko,<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>du kenn ku mu néewal,</div>
<div class="q">ab tayle, jëlu ko, sàkkuwul ku ko tayle lenn,</div>
<div class="q">alalu jaambur, foqatiwu ko,</div>
<div class="q">xanaa ku xiif, mu leel,</div>
<div class="q">ku rafle, mu wodd,<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>néew-ji-doole, loxoom dalu ko,</div>
<div class="q">ndollant ak ab tegandaay, jëlu ko,</div>
<div class="q">sama àttey yoon lay jëfe,</div>
<div class="q">sama dogali yoon lay doxe.</div>
<div class="q">Kooku du dee ngir ñaawtéefu baayam.</div>
<div class="q">Dina dund déy!<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Baayam a jaay doole,</div>
<div class="q">moo foqati alalu mbokk,</div>
<div class="q">lu baaxul la def ci biiri bokkam.</div>
<div class="q">Kon nag mooy dee ngir ñaawtéefu boppam.</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>«Ngeen neeti: “Lu tax doom du gàddu bàkkaaru baay?”</div>
<div class="q">Xanaa du njub ak njekk la doom ji jëfe,</div>
<div class="q">sama dogali yoon yépp, mu di ko sàmm,</div>
<div class="q">di ko jëfe?</div>
<div class="q">Dina dund kay!<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ki bàkkaar daal mooy dee.</div>
<div class="q">Doom du gàddu ñaawtéefu baay,</div>
<div class="q">baay it du gàddu ñaawtéefu doom.</div>
<div class="q">Njekk réerul boroom,</div>
<div class="q">mbon réerul boroom.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>«Waaye ku bon ki su dëddoo mboolem moy yi mu moy,</div>
<div class="q">di sàmm sama mboolem dogali yoon,</div>
<div class="q">di jëfe yoon ak njekk,</div>
<div class="q">dina dund déy,</div>
<div class="q">du dee moos!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Mboolem tooñam ya mu tooñoon,</div>
<div class="q">deesu ko ko dencal.</div>
<div class="q">Njekk li mu jëfe moo koy taxa dund.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ana bànneex bu ma am ci deewug ku bon?</div>
<div class="q">Kàddug Boroom bi Aji Sax jee.</div>
<div class="q">Xanaa bu dëddoo jikkoy mbonam, ba dund!</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>«Waaye su dee ku juboon, ba noppi dëddu njubte</div>
<div class="q">di def njubadi,</div>
<div class="q">di roy mboolem jëf ju siblu ju ku bon def,</div>
<div class="q">kooku nu muy dunde?</div>
<div class="q">Mboolem njekk gu mu defoon,</div>
<div class="q">deesu ko ko dencal.</div>
<div class="q">Ag ñàkk wormaam ak bàkkaaram moo koy taxa dee.</div>
<div class="b">&nbsp;</div><span id="bookmarks24"></span><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>«Yeen nag ngeen ne: “Boroom bi, ni muy doxale jaaduwul!”</div>
<div class="q">Waa kër Israyiloo, dégluleen!</div>
<div class="q">Sama doxalin a jaaduwul,</div>
<div class="q">am seeni doxalin a jaaduwul?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Boroom njekk bu dëddoo njekkam, di def njubadi ba dee,</div>
<div class="q">njubadeem ga mu def moo ko taxa dee.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Waaye ku bon nag, bu dëddoo mbonam ga mu nekke,</div>
<div class="q">di def njub ak njekk,</div>
<div class="q">moom moo musal bakkanu boppam.<span id="bookmarks27"></span></div><span id="bookmarks27"></span><a id="v28"></a>
<div class="m"><span class="v">28</span><span class="vsp">&nbsp;</span>Ndegam moo xoolaat, ba dëddu mboolem tooñam yu mu tooñ, dina dund déy. Du dee moos.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Moonte waa kër Israyil nee: “Boroom bi ni muy doxale jaaduwul.” Waa kër Israyiloo, samay doxalin a jaaduwul, am seeni doxalin a jaaduwul?<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>«Lii moo tax yeen waa kër Israyil, ma di leen àtte, ku nekk ciy jëfam. Kàddug Boroom bi Aji Sax jee. Dëppleen te dëddu mboolem seeni tooñ, ngir seenu ay bañ leena gàllankoor.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Xalableen mboolem tooñ yi ngeen di tooñ. Sàkkuleen xol bu yees ak xel mu yees. Yeen waa kër Israyil, lu jar ngeen di dee?<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Man de, bugguma kenn dee. Kàddug Boroom bi Aji Sax jee. Dëppleen ba dund!»<span id="bookmarks32"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
