<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Baamtug Yoon wi 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-63": "<div><span class=\"k\">sarxalukaay b-:</span> Waa penku baaxoo woon nañoo yékkatil seeni yàlla, ay sarxalukaay ci yenn bérab, ngir njukkale ko seeni yàlla. Sarxalukaay yooyu, ban lees ko daan tabaxe mbaa ay xeer, mu taxawe ni waxande, te jur gi ñuy def sarax di tege ca kaw.</div><div class=\"p\">Niti Aji Sax ji ci seen wallu bopp, naka jekk, daan nañu yékkatil Aji Sax ji ay sarxalukaay yu ñu koy njukkale. Ba kërug jaamookaayu Aji Sax ji taxawee itam, noonu la bànni Israyil ame woon ñaari sarxalukaay ca biir kër Yàlla ga, benn bi ñuy lakke jur gu ñu rendi, bi ci des, ñu di ci taal cuuraayu sarax. Sarxalukaayu jur gi amul woon kubeer ca kaw, waaye ab caaxam la àndaloon, ñu di ci teg matt mi ñuy lakke jur gi. Ay béjjén lañu sàkkaloon boobu sarxalukaay ca ñeenti koñam ya ca kaw.</div>",
    "G-8": "<div><span class=\"k\">Asera:</span> Mooy tuuru Kanaaneen mu jigéen mi ñu gëmoon ne mooy giiral nit. Ñu di ko farala dendaleek tuur mi ñuy wax Baal. Ñu daan ko jaamu fu jege ab gott, walla fu ñu ko sampal ay xer.</div>",
    "G-61": "<div><span class=\"k\">Sarax yi:</span> Sarax yi ñuy wax fii, Yàlla lañu koy jagleel. Bànni Israyil amoon nañu xeeti sarax yu bare: ay saraxi yéene ak ay saraxi sañul-bañ ak sarax su ñuy tuural Yàlla ak saraxu xaalis ak saraxu pepp. Waaye li ci ëpp ay saraxi tuur deret la woon yu leen Yàlla tegoon, ngir seen njéggalug bàkkaar. Su ko defee ñu mana dëkke jokkook moom, Yàlla ju sell ji, ndax saraxu deret ja. Am na ci ay sarax, Yàlla da ciy xamal bànni Israyil ne peyug bàkkaar mooy dee, te deewu jur, gi ñuy sarxal, njot la ci boroom sarax bi. Bu loolu weesoo, deretu sarax dina fóot sobes bàkkaar itam, muy sobe suy topp nit mbaa lenn ci jumtukaayi jaamookaay ba.</div><div class=\"pi\"><span class=\"bd\">saraxu cant ci biir jàmm:</span> Mooy sarax, si ñu daan sante Yàlla jàmmam. Sarax boobu ag jur lay doon gu ñuy séddale ñetti cér. Benn bi, ñu lakkal ko Aji Sax ji ci sarxalukaay bi, ba mu jeex. Benn bi, sarxalkat yi féetewoo ko. Ñetteel bi, ki sarxe moo koy lekk, ak waa këram.</div><div class=\"pi\"><span class=\"bd\">saraxu dóomal:</span> Seetal ci <span class=\"bd\">saraxu rendi-dóomal</span>.</div><div class=\"pi\"><span class=\"bd\">saraxu ndoortel meññeef:</span> Meññeef mu jëkka ñor la bànni Israyil daa sarxalal Aji Sax ji, mu yemook seen màggalu Ngóobum at mu nekk. Muy la jëkka ñor, di lu góor lu nit ak jur taawloo, lépp lañu séddoon Aji Sax ji, muy moomeelu boppam.</div><div class=\"pi\"><span class=\"bd\">saraxu pepp m-:</span> Peppam bele la mu ñuy jagleel Yàlla. Lenn li, ñu jaxase kook cuuraay ak diwu oliw, taal ko. Li ci des sarxalkat bee ko moom. Sarax la su ñu daan defal Aji Sax ji, muy galag bu ñuy nangoo nguuram, nangoo ko moomeel gu mat sëkk gu mu moom bakkanu ki koy joxe. Nit ki daan ko yeesloo ngiñam ne dina sàmmonte ak kóllëreg Aji Sax ji.</div><div class=\"pi\"><span class=\"bd\">saraxu peyug tooñ:</span> Bu nit tooñee ci lenn lu sell lu mu teddadil, muy jumtukaay bu sell mbaa sarax, mbaa lu bokk ci bànni Israyil gi Yàlla sellal, mbaa mu sofental sellngay turu Yàlla; bu defee lenn ci yooyu, pey gu mat sëkk war na ko ci gépp tooñ gu ni mel, te war na caa teg daan bu tollook benn xaajub juróomeel, ñeel ka mu tooñ. Gannaaw loolu itam war na caa boole sarax bu muy defal Yàlla, doora am njéggal.</div><div class=\"pi\"><span class=\"bd\">saraxu póotum bàkkaar:</span> Ci misaal, sarax la suy dindi sobe, di far ag tooñ tey musal boroom ci mbugalu bàkkaar. Ag jur lay doon gu nit ki di rendil Yàlla, defal ko ko sarax. Bu ñu tuuree deret ji, bakkanu jur gi mooy wuutu bakkanu ki sarxe. Sarax boobu it dees koy lakk.</div><div class=\"pi\"><span class=\"bd\">saraxu rendi-dóomal:</span> Mooy tekki sarax su kenn dul lekk dara. Dañu koy lakk muy saxar, ba jeex, jagleel lépp Yàlla.</div><div class=\"pi\"><span class=\"bd\">sarax su ñuy tuural Aji Sax ji, saraxu tuuru:</span> Saraxu naan la bu ñu daan defal Yàlla, muy ànd ak saraxu rendi-dóomal mbaa saraxu pepp. Li ci ëpp biiñ la daan doon, ñu di ko sotti ca taatu sarxalukaay ba.</div><div class=\"pi\"><span class=\"bd\">saraxu yéene:</span> Xeetu saraxu cant la ci biir jàmm. Day neex boroom, mu def ko, waaye du wartéef.</div><div class=\"pi\"><span class=\"bd\">sarax bu ñuy yékkati, jébbal Aji Sax ji:</span> Turu sarax soosu day wone ne dañu ko daan yékkati, mel ni ku koy jox Aji Sax ji, door koo wàcce. Jombul ay yooni yoon lañu ko daan yékkati, wàcce.</div>",
    "G-43": "<div><span class=\"k\">Leween b-:</span> Lewi kenn la woon ca ña sos bànni Israyil, di fukki doomi Yanqóoba yaak ñaar. Lewi mooy maamu Musaa ak Aaróona. Aaróona la Yàlla tànn muy sarxalkat bu mag ba. Ñenn ci ñi soqikoo ci moom ñoo daan donnante liggéeyu carxal bi. Ña ca des ñoo leen daan jàpple ca liggéeyu kër Yàlla ga.</div>"
};

initFootnotes(glossary);

});

// Chapters
var chapters = [ { start: 1, end: 34 }];
var hasIntro = true;
var baseRef  = "KYG-05-DEU-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-04-NUM-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-05-DEU-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Baamtug Yoon wi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='KYG-05-DEU-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="ms2"><div id="ms1">Lu jëm ci sàrti dundin ca réewum dige ba</div></div>
<div class="mr"><div id="mr1">(Saar 12—26)</div></div>

<div class="s"><div id="s1">Aji Sax ji mooy taamu bérabam</div></div><a id="v1"></a>
<div class="m">
<div class="c-drop">12</div> <span class="v">1</span><span class="vsp">&nbsp;</span>Dogal yeek àttey yoon, yi ngeen di sàmmoo jëfe seen giiru dund ca suufas réew, ma leen seen Yàllay maam <span class="footnote selectable" id="G-3">Aji Sax</span> ji moomale, moo di yii:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>tasleen tasar mboolem bérab, ya xeet ya ngeen di dàq, di jaamoo seeni tuur; muy kaw tund yu mag ya, di kaw tund yu ndaw ya, di ker garab yu naat ya.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Tojleen seeni <span class="footnote selectable" id="G-63">sarxalukaay</span>, rajaxe seen tuuri doj; seen xer yi ñuy jaamoo <span class="footnote selectable" id="G-8">Asera</span> tuur mi, ngeen lakk; seen jëmmi tuur, ngeen gor, ba far tukkal turi tuur yi ci yooyu bérab.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Buleen jaamoo noonu seen Yàlla Aji Sax ji nag.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Waaye seetleen bérab bu seen Yàlla Aji Sax ji di taamuji, ci mboolem seeni giir, ngir teg fa turam, dëël ko fa, te ngeen dem foofa.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Foofa ngeen di yóbbu seen <span class="footnote selectable" id="G-61">saraxi dóomal</span>, ak yeneen sarax, ak seen céri fukkeel, ak seenub jooxe, ak seen sarax yu ngeen xas, ak seen <span class="footnote selectable" id="G-61">saraxi yéene</span>, ak seen saraxi taawug jur gu gudd ak gu gàtt.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Foofa ngeen di lekke, yeen ak seeni njaboot fa seen kanam Yàlla Aji Sax ji, ngeen bége fa seen wépp ñaq wu leen seen Yàlla Aji Sax ji barkeelal.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Buleen jëfe mboolem nii nuy jëfe fii tey, lu neex waay rekk, def.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ndax kat àggaguleen ba tey ca dal-lukaay ba, fa leen seen Yàlla Aji Sax ji sédde.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Waaye bu ngeen jàllee dexu Yurdan, ba dëkki ca réew ma leen seen Yàlla Aji Sax ji sédde, ba mu noppal leen ci mboolem noon yi leen séq, ngeen dëkke xel mu dal,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>su boobaa bérab bu seen Yàlla Aji Sax ji taamu ngir dëël fa turam, foofa ngeen di yóbbu mboolem lu ma leen sant: seen saraxi dóomal, ak yeneen sarax, ak seen céri fukkeel, ak seenub jooxe, ak mboolem ngëneel yu ngeen di def saraxi xas yu ngeen xasoo ak Aji Sax ji.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Su ko defee ngeen bége fi seen kanam Yàlla Aji Sax ji, yeen ak seen doom yu góor ak yu jigéen, ak seen jaam yu góor ak yu jigéen, ak <span class="footnote selectable" id="G-43">Leween</span> ñi ci seen biiri dëkk te amuñu wàll, amuñu céru suuf ci seen biir.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wattuleen seen bopp bala ngeena joxe seen saraxi dóomal fépp fu ngeen gis,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>ndax bérab bu Aji Sax ji taamu ci genn ci seen giir yi, foofa ngeen di joxe seen saraxi dóomal, te foofa ngeen di def lépp lu ma leen sant.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Teewul saa yu leen soobee, sañ ngeena rendi, lekk ci lépp lu leen seen Yàlla Aji Sax ji barkeele, ak fépp fu ngeen dëkk. Ku sobewu ak ku set yépp sañ na caa lekk, mel ni bu doon kéwél mbaa kooba.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Waaye deret ja, buleen ko lekk. Ci suuf ngeen koy tuur nim ndox.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Seen céru fukkeelu pepp nag, ak bu biiñ bu bees, ak bu diw gu bees, ak seen taawug jur gu gudd ak gu gàtt, ak seen mboolem saraxi xas yu ngeen xasoo woon, ak seen saraxi yéene, ak ab jooxe bu ngeen sàkke ci seenu ñaq, sañuleen cee lekk lenn ci seen biiri dëkk,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>ndare ngeen lekke ko fa seen kanam Yàlla Aji Sax ji. Lekkeleen ko fa seen Yàlla Aji Sax ji di taamuji, yeen ak seen doom yu góor, ak yu jigéen, ak seen jaam yu góor ak yu jigéen, ak Leween ñi ci seen biir dëkk. Su ko defee ngeen bége seen wépp ñaq, fi seen kanam Yàlla Aji Sax ji.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Wattuleen seen bopp nag, ngir baña sàggane Leween ñi, seen giiru dund ca seen suuf.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Bu seen Yàlla Aji Sax ji yokkee seen suuf noonee mu leen ko waxe woon, te ngeen namma lekk yàpp, saa yu leen neexee sañ ngeena lekk yàpp.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Bu fekkee ne fi seen Yàlla Aji Sax ji taamoo dëël turam dafa soreek yeen, man ngeena rendi ci seen jur gu gudd mbaa gu gàtt, ga leen Aji Sax ji jox, na ma leen ko waxe woon. Sañ ngeen caa lekke seen biir dëkk lu leen neex.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ni ñuy lekke yàppu kéwél mbaa kooba rekk ngeen koy lekke. Ku sobewu ak ku set yépp sañ na caa lekk.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Moyuleen bu baax rekk ba baña lekk deret ji, ndax deret mooy bakkan te waruleen boole lekk bakkanu jur gi, aku suuxam.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Buleen lekk deret ji. Ci suuf ngeen koy tuur nim ndox.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Buleen ko lekk mukk, su boobaa dingeen baaxle, yeen ak seen doom yi leen di wuutu; ngir su boobaa yeena ngi jëfe li Aji Sax ji rafetlu.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Waaye seen yëf yu ñu sellal, ak seen sarax yi ngeen xasoo, jël-leen ko, yóbbu ca bérab ba Aji Sax ji di taamuji.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Te nangeen sarxe seen saraxi rendi-dóomal, yàpp wi ak deret ji, ci seen kaw sarxalukaayu Yàlla Aji Sax ji. Seen deretu yeneen sarax, tuurleen ko ca seen kaw sarxalukaayu Yàlla Aji Sax ji, yàpp wi ngeen lekk ko.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Sàmmooleena déggal mboolem kàddu yii ma leen di dénk, ngir ngeen baaxle ba fàww, yeen ak seen doom, yi leen di wuutu, ndax kon yeena ngi jëfe lu baax li seen Yàlla Aji Sax ji rafetlu.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Bu leen seen Yàlla Aji Sax ji sànkalee xeet yi ngeen jëm, ngir dàq leen, gannaaw bu ngeen leen dàqee ba dëkke seenum réew,<span id="bookmarks29"></span> <a id="v30"></a><span class="v">30</span><span class="vsp">&nbsp;</span>nangeen wattu seen bopp, ba gannaaw bu xeet yooyu sànkoo ci seen kanam, dungeen tàbbi cig fiir, di leen roy, naan: «Ana nu xeet yii di jaamoo seeni tuur, ngir nun it nu def ni ñoom?»<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Buleen defe noonu ak seen Yàlla Aji Sax ji, ndax mboolem lu seexluwu lu Aji Sax ji bañ, defal nañu ko seeni tuur. Seen doom yu góor ak yu jigéen sax, lakk nañu leen, defal leen seeni tuur sarax.<span id="bookmarks31"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
