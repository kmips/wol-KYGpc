<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1.Samiyel 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>"
};

initFootnotes(glossary);

});

// Chapters
var chapters = [ { start: 1, end: 31 }];
var hasIntro = false;
var baseRef  = "KYG-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-09-1SA-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1.Samiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='KYG-09-1SA-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Daawuda làquji na ca waa Filisti</div></div><a id="v1"></a>
<div class="m">
<div class="c-drop">27</div> <span class="v">1</span><span class="vsp">&nbsp;</span>Daawuda nag ma nga naan ca xelam: «Bés a ngi ñëw bu ma nara sànku ci loxol Sóol. Li gën ci man daal, du lenn lu moy dawa daw ba ca réewu waa Filisti, ba Sóol tàyyi maa rëbbati ci Israyil gépp, ma daldi mucc.»<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ba loolu amee Daawuda ak juróom benni téeméeri nit ña ànd ak moom, daldi jàll ba ca buurub Gaat, Akis doomu Mawog.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Daawuda dal ca Akis ca Gaat, mook ay nitam, ku ci nekk ak njabootam; Daawuda ak ñaari soxnaam, Ayinowam waa Yisreel ba, ak waa Karmel ba, Abigayil, soxnas Nabal woon.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ba ñu waxee Sóol ne ko Daawuda daw na, dem Gaat, Sóol rëbbatu ko.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Daawuda nag ne Akis: «Ngalla baaxe ma, may ma fi ab gox ci dëkki àll bii, ma man faa dëkke; ndax man sab surga laa, warumaa bokk dëkk ak yaw ci péeyu buur.»<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Bésub keroog la ko Akis jox dëkk ba ñuy wax Ciglaag. Moo tax Ciglaag ñeel buuri Yuda ba tey jii.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Diir ba Daawuda dal ca àllub Filisti, at la ak ñeenti weer.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ci biir loolu Daawuda aki nitam daan nañu song-songee Gesureen ñi ak Giraseen ñi ak Amalegeen ñi. Mooy ña dëkke woon naka jekk réew mooma, ba ca Sur, jàpp réewum Misra.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Saa yu Daawuda songaan gox ba, du ca wacc kuy dund; du góor, du jigéen, te it day lël jur gu gudd ak gu gàtt, mbaam ak giléem, aki yére. Su ko defee mu walbatiku, dellu ca Akis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Bu ko Akis laajee ne ko: «Fu ngeen lële woon tey?» Daawuda ne ko: «Xanaa wetu Negew ca Yuda,» mbaa «Xanaa wetu Negew ca Yerameleen ña,» mbaa mu ne ko: «Xanaa wetu Negew ca Keneen ña.»<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Moo tax du genn góor mbaa jigéen ju Daawuda masa bàyyi mu dund, di ko indi Gaat, ndax ragal ñu nettali lu jëm ci ñoom, naan nàngam ak nàngam la ñoom Daawuda def. Noonu la jàppoo woon mboolem diir ba mu dal ca àllub Filisti.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Akis nag amoon na kóolute ci Daawuda, ndax da doon wax ci xelam naan: «Kii de yóbbe na boppam mbañeel gu ko bokki <span class="footnote selectable" id="G-13">bànni Israyilam</span> bañ lool. Moo tax sama surga rekk lay doon ba fàww.»<span id="bookmarks12"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
