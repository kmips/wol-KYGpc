<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-10": "<div><span class=\"k\">Baal:</span> Moo doon tuur mi gëna màgg ci tuuri waa Filisti. Waa dëkk bu mag bu nekk amoon nañu seenum Baal. Moo tax Baal yu baree amoon. Tur wi di firi «sang bi». Ñu jàppoon ne moo moom lépp lu ñu sàkk, te mooy tax jur geek tool yi nangu. Diiney Baal daa laajoon ay nit ñuy jaay seen bopp fa ñuy jaamoo Baal, muy lu Aji Sax ji ñaawlu lool.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='KYG-24-JER-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yeremee ngi ñaxtu</div></div><a id="v1"></a>
<div class="m top-spacing">
<div class="c-drop">12</div> <span class="v">1</span><span class="vsp">&nbsp;</span><span class="footnote selectable" id="G-3">Aji Sax</span> ji, dëggu nga def,</div>
<div class="q top-spacing">li may tawatsi fi yaw lépp.</div>
<div class="q">Teewul ma di la diis mbir:</div>
<div class="q">lu tax ku bon di baaxle,</div>
<div class="q">bépp workat bu bon di féex?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Yaa leen jëmbat, ñu sampi reen,</div>
<div class="q">law ba meññ;</div>
<div class="q">jegeñal la seen làmmiñ,</div>
<div class="q">te fekk nga sore seen xol.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Waaye yaw Aji Sax ji, xam nga ma;</div>
<div class="q">gis nga ma, seetlu sama xol ci yaw.</div>
<div class="q">Diri leen niy xar yu ñuy rendi,</div>
<div class="q">beral leen bésub rendi.</div>
<div class="b">&nbsp;</div><span id="bookmarks3"></span><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ba kañ la réew mi naa sereŋ,</div>
<div class="q">gàncaxu tooloo tool di lax?</div>
<div class="q">Rabu àll ak njanaaw a ngi sànku</div>
<div class="q">ngir mbonug ñi fi dëkk</div>
<div class="q">te naan: «Moom xoolul sunu muj!»<span id="bookmarks4"></span></div>

<div class="s"><div id="s2">Yàlla tontu na</div></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>«Ndegam boroom ñaari tànk ngay rawanteel, xoox,</div>
<div class="q">nooy rawanteeki fas?</div>
<div class="q">Soo wóoluwul lu moy àll bu ne yàmblaŋ,</div>
<div class="q">nooy def ak gottub Yurdan?<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Say bokk ak sa waa kër baay sax,</div>
<div class="q">ñoom it wor nañu la,</div>
<div class="q">ñoom it xaacu nañu, sam la;</div>
<div class="q">te bu ñu lay wax jàmm it,</div>
<div class="q">bu leen gëm.»<span id="bookmarks6"></span></div>

<div class="s"><div id="s3">Aji Sax ji dëddu na séddoom</div></div><span id="bookmarks6"></span><a id="v7"></a>
<div class="q-v top-spacing"><span class="v">7</span><span class="vsp">&nbsp;</span>«Dëddu naa sama kër,</div>
<div class="q">maa wacc sama séddoo,</div>
<div class="q">wacce sama soppey xol loxol noonam.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Sama séddoo ngi may niru léegi</div>
<div class="q2">gaynde ci gott bi,</div>
<div class="q">di ma xiiru, ba tax ma jéppi ko.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Sama séddoo baa ngi may saf tan mu todde</div>
<div class="q2">mu moroomi tanam gaw.</div>
<div class="q">Doxleen dajaleji rabi àll yépp,</div>
<div class="q">indi leen ci bernde ji.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Gàngooru sàmm a sëxëtoo sama tóokëru reseñ,</div>
<div class="q">joggati sama waar,</div>
<div class="q">def waar wi ma neex</div>
<div class="q">màndiŋ mu ne maraas.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Def nañu ko gent buy jooy fi sama kaw,</div>
<div class="q">réew mi mépp gentala gental,</div>
<div class="q">te saful kenn.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Tundoo tund wu ne faraas fi màndiŋ mi,</div>
<div class="q">ay yàqkat a ngi ciy bawoo,</div>
<div class="q">doon saamaru <span class="footnote selectable" id="G-3">Aji Sax</span> ji, di faagaagal réew mépp,</div>
<div class="q">cat ba cat,</div>
<div class="q">jàmm réer luy dund!<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Jiwum pepp, góob ay dég;</div>
<div class="q">sonn, ñàkk yool,</div>
<div class="q">xanaa mbetteel ci meññeef mii sababoo</div>
<div class="q2">ci merum Aji Sax ji.»<span id="bookmarks13"></span></div>

<div class="s"><div id="s4">Aji Sax ji àrtu na dëkkandooy Israyil</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span><span class="footnote selectable" id="G-3">Aji Sax</span> ji dafa wax ne: «Mboolem sama dëkkandoo yu bon, yi laal céru suuf bi ma sédd Israyil sama ñoñ, maa ngii di leen déjjatee seen réew, te waa kër Yuda, maa leen di seppee fi seen digg.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Waaye bu ma déjjatee yooyu xeet ba noppi, dinaa leen dellu yërëm, ku nekk, ma delloo ko céram, ku nekk ak suufam.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Waaye bu ñu royee ba roy sama ñoñ, di jëfe ni sama ñoñ wara jëfe, di giñe sama tur naan: “Giñ naa ko ci Aji Sax jiy dund,” na ñu daan royloo sama ñoñ, ba ñuy giñe <span class="footnote selectable" id="G-10">Baal</span>, tuur mi, su boobaa ñu sampu fi sama digg ñoñ.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Waaye xeet wu ma ci déggalul, xeet woowu dama koy déjjati, déjjat, sànk leen.» Kàddug Aji Sax jee.<span id="bookmarks17"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
