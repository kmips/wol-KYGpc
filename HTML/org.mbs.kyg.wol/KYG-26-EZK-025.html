<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 25</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-78": "<div><span class=\"k\">waxyu:</span> Wax lay doon, ju Yàlla déey ab yonent, mu di ko biral ci ndigalal Yàlla. Leeleeg bu ab yonent tolloo ci biral waxyu, day mel ni ku daanu leer.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-024.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;25&nbsp;&nbsp;</a></span>
  <span class="button"><a href='KYG-26-EZK-026.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Kàddug waxyu dal na xeet yi</div></div>
<div class="s2"><div id="s2">Waxyu dal na Amon</div></div><a id="v1"></a>
<div class="m">
<div class="c-drop">25</div> <span class="v">1</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Yaw nit ki, neel jàkk Amoneen ñi, nga wax <span class="footnote selectable" id="G-78">waxyu</span> ci seen kaw.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Waxal Amoneen ñi, ne leen:</div>
<div class="q top-spacing">“Dégluleen kàddug Boroom bi Aji Sax ji.</div>
<div class="q">Boroom bi Aji Sax ji dafa wax ne:</div>
<div class="q">yeena noon: ‘Ñaw!’ ba ñuy teddadil sama kër gu sell,</div>
<div class="q">réewum Israyil gental,</div>
<div class="q">waa kër Yuda jëm ngàllo.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Maa ngii nag di leen jébbal màngaani penku,</div>
<div class="q">ñu moom leen,</div>
<div class="q">samp seeni dal fi seen biir,</div>
<div class="q">yékkati fa seeni xayma.</div>
<div class="q">Ñooy lekk seen meññeef,</div>
<div class="q">naan seen meew.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Maay soppi Raba seen péey ab parlub giléem,</div>
<div class="q">maay def réewum Amon goorukaayu gàtt,</div>
<div class="q">ba ngeen xam ne maay Aji Sax ji.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Boroom bi Aji Sax ji déy dafa wax ne:</div>
<div class="q">Yeena doon tàccu,</div>
<div class="q">di fecc, bége tiisu réewum Israyil,</div>
<div class="q">di leen sewal lu ngeen man.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Maa ngii nag di leen dóor sama loxo,</div>
<div class="q">te maa leen di jébbal xeet yi, ñu sëxëtoo leen.</div>
<div class="q">Maa leen di dagge fi digg xeet yi,</div>
<div class="q">maa leen di fare ci réew yi,</div>
<div class="q">faagaagal leen,</div>
<div class="q">ba ngeen xam ne maay Aji Sax ji.”»<span id="bookmarks7"></span></div>
<div class="s2"><div id="s3">Waxyu dal na Mowab</div></div><span id="bookmarks7"></span><a id="v8"></a>
<div class="q-v top-spacing"><span class="v">8</span><span class="vsp">&nbsp;</span>«Boroom bi <span class="footnote selectable" id="G-3">Aji Sax</span> ji déy dafa wax ne:</div>
<div class="q">Waa Mowab ak Seyir a ne: “Xool-leen waa kër Yuda ñii ni ñu mujje,</div>
<div class="q">ñook xeet yépp a yem!”<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Maa ngii nag di ŋafal réewum Mowab,</div>
<div class="q">ba xañ leen mboolem seen dëkk ya gëna taaru sax,</div>
<div class="q">di Bet Yesimot ak Baal Mewon ak Kiryaatayim.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Màngaani penku laa leen di jébbal,</div>
<div class="q">jébbalaale leen Amon,</div>
<div class="q">ba kenn du fàttlikooti Amon ci biir xeet yi,<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>te maay wàcceel Mowab ay mbugal,</div>
<div class="q">ba ñu xam ne maay Aji Sax ji.»</div>
<div class="b">&nbsp;</div><span id="bookmarks11"></span>
<div class="s2"><div id="s4">Waxyu dal na Edom</div></div><span id="bookmarks11"></span><a id="v12"></a>
<div class="q-vv top-spacing"><span class="v">12</span><span class="vsp">&nbsp;</span>«Boroom bi <span class="footnote selectable" id="G-3">Aji Sax</span> ji dafa wax ne:</div>
<div class="q">Edom a feyu ci waa kër Yuda,</div>
<div class="q">feyu ga mu feyu di tooñaange gu réy.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Moo tax Boroom bi Aji Sax ji dafa wax ne:</div>
<div class="q">Maay dóor Edom sama loxo,</div>
<div class="q">dagge fa nit ak mala,</div>
<div class="q">maa koy def ab gent,</div>
<div class="q">la dale Teman ba Dedan, saamar lañuy fàddoo.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Maay duma Edom,</div>
<div class="q">te Israyil sama ñoñ laa leen di dumaa.</div>
<div class="q">Ñooy jëflanteek Edom la méngook sama mer,</div>
<div class="q">tollook sama xadar,</div>
<div class="q">ba ñu ñam sama mbugal.</div>
<div class="q">Kàddug Boroom bi Aji Sax jee.»<span id="bookmarks14"></span></div>
<div class="s2"><div id="s5">Waxyu dal na Filisti</div></div>
<div class="b">&nbsp;</div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>«Boroom bi <span class="footnote selectable" id="G-3">Aji Sax</span> ji déy dafa wax ne:</div>
<div class="q">Filisteen ñee jiital seen mbañeel gu sax,</div>
<div class="q">ñoo jéppee jéppi seeni noon, feyoo feyu,</div>
<div class="q">ba faagaagal leen.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Moo tax Boroom bi Aji Sax ji dafa wax ne:</div>
<div class="q">Maa ngii di dóor Filisteen ñi sama loxo,</div>
<div class="q">maay dagg ñooñu di askanu Keret,</div>
<div class="q">maay fàkkas ndes wa ca tefesu géej.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Maa leen di feye mbugalu xadar yu mag,</div>
<div class="q">te bu ma leen yenee sama peyu mbugal,</div>
<div class="q">ñu xam ne maay Aji Sax ji.»<span id="bookmarks17"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
