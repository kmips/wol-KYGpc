<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-19": "<div><span class=\"k\">bésub Noflaay b-:</span> Moo doon juróom ñaareelu bés ci ayu bésu bànni Israyil. Bés la woon bu ñu jagleel Yàlla, ñu aaye ci bépp liggéey. Bésub Noflaay boobu Yàllaa ko séddoo, ba muy sàkk lépp. Gannaaw gi la tànn bésub Noflaay, firndeele ko kóllëre gi mu fasoo ak bànni Israyil.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='KYG-26-EZK-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Samari ak Yerusalem bokkaale nañu</div></div><a id="v1"></a>
<div class="m">
<div class="c-drop">23</div> <span class="v">1</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkal ma ne ma:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>«Yaw nit ki, ñaari jigéen la woon,</div>
<div class="q">ñu bokk jenn ndey,<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>di gànctu ca Misra,</div>
<div class="q">te doon fa gànctu ca seenug ndaw.</div>
<div class="q">Fa lañu doon làmbe seeni ween,</div>
<div class="q">di motoxal seen cusi janq.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ku mag kaa doon Owola,</div>
<div class="q">rakk ja di Owoliba.</div>
<div class="q">Ñu di samay soxna,</div>
<div class="q">jural may doom, góor ak jigéen.</div>
<div class="q">Owola mooy Samari,</div>
<div class="q">Owoliba di Yerusalem.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Owola di sama soxna tey gànctu,</div>
<div class="q">di xédd ay faram, waa Asiri xarekat ya.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ña nga sol seen mbubbi baxa,</div>
<div class="q">diy kàngam aki jawriñ,</div>
<div class="q">ñoom ñépp di xale yu góor yu sopplu,</div>
<div class="q">di ndaanaani gawar.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Boppam la daan jox tànnéefi doomi Asiri yooyu yépp,</div>
<div class="q">di sobeel boppam ak mboolem tuuri ñooñu mu xédd.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Gànctoom ga woon ca Misra, bawu ko.</div>
<div class="q">Moom lañu daan tëdde cag ndawam,</div>
<div class="q">te ñoo daa motoxal cusi janqam,</div>
<div class="q">ba sotti ko seen yàqute.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Moo tax ma teg ko ca loxoy faram ya,</div>
<div class="q2">loxoy waa Asiri ya mu daan xédd.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ñoo ko ñori ba mu ne duŋŋ,</div>
<div class="q">doomam yu góor ak yu jigéen, ñu nangu,</div>
<div class="q">moom, ñu jam ko saamar, rey ko.</div>
<div class="q">Nii lañu sottale ay mbugalam,</div>
<div class="q">ba mu yedd jigéen ñépp.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>«Owoliba rakk ja gis ca</div>
<div class="q">te gëna yàqu magam,</div>
<div class="q">di gànctu ba raw mag ja.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Moom it waa Asiri ya la xédd,</div>
<div class="q">ñuy kàngam aki jawriñ,</div>
<div class="q2">xarekat yu ràngu ba solu ba jekk,</div>
<div class="q">di ndaanaani gawar,</div>
<div class="q">ñoom ñépp di xale yu góor yu sopplu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ma gis ni mu sobeele boppam,</div>
<div class="q">muy wenn yoon wu ñu bokk ñoom ñaar.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Teewul rakk ja gëna gànctooti,</div>
<div class="q">gis nataali góor yu ñu yett ciy tabax,</div>
<div class="q">di jëmmi waa Babilon yu ca ñaase, xonq curr.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ña nga takk ngañaay ca seen ndigg,</div>
<div class="q">tañlaayu bay langal,</div>
<div class="q">ñoom ñépp di nirooki kàngam,</div>
<div class="q">di saf doomi Babilon,</div>
<div class="q">réewum Kalde di seen cosaan.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Rakk ja teg nataal ya bët rekk, xédd leen,</div>
<div class="q">yónnee leeni ndaw fa Kalde.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Doomi Babilon ya dikk,</div>
<div class="q">fekksi ko ci kaw lalu baane,</div>
<div class="q">sobeel kook seen yàqute,</div>
<div class="q">mu sobeel boppam ak ñoom ba ñu sàppi ko.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Moo siiwal gànctoom,</div>
<div class="q">wone yaramu neenam,</div>
<div class="q">ba sàppi ma ni ma magam sàppee.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Mu gën di gànctooti,</div>
<div class="q">di ko baaxantale janti ndawam,</div>
<div class="q">ba muy gànctu ca réewum Misra.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Muy xédd ay faram</div>
<div class="q2">yu seeni ngóora di saf yu mbaam,</div>
<div class="q2">te ñu aldee alde ba mel niy fas.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>«Yaw Owoliba de, yaa namm sa yàqute ga woon ba ngay ndaw,</div>
<div class="q">ba waa Misra di motoxal say cus,</div>
<div class="q">ngir bànneexoo sa weeni janq.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Moo tax Boroom bi Aji Sax ji dafa wax ne:</div>
<div class="q">“Owolibaa, maa ngii di xabtalsi say far ci sa kaw;</div>
<div class="q">ñi la sàppi, ñoom laay bàbbee fi la wër,</div>
<div class="q">xiirtal leen fi sa kaw:<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>waa Babilon, Kaldeen ñépp,</div>
<div class="q">muy waa Pekot, di waa Sowa, di waa Kowa,</div>
<div class="q">ànd ak waa Asiri yépp,</div>
<div class="q">di xale yu góor yu sopplu,</div>
<div class="q">ñoom ñépp di kàngam aki jawriñ,</div>
<div class="q">di kilifa yu ràññiku,</div>
<div class="q">ñoom ñépp war ay fas.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Dañuy dal fi sa kaw,</div>
<div class="q2">aki gànnaay, watiir aki mbege ak kurélu xeeti xeet,</div>
<div class="q">ŋàbb pakk bu mag ak bu ndaw, sol mbaxanam xare,</div>
<div class="q">dar kepp la.</div>
<div class="q">Maa leen di jox sañ-sañu mbugal,</div>
<div class="q">ñu mbugal la, ni ñu baaxoo mbugale.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Maa lay yen sama fiiraange,</div>
<div class="q">te yaw lañuy jëflanteel ak xadar,</div>
<div class="q">sa bakkan ak say nopp, ñu njoof,</div>
<div class="q">saw ndes fàddoo saamar.</div>
<div class="q">Say doom, góor ak jigéen, ñu nangu,</div>
<div class="q">sa kuutaay lakk ba xoyomu.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Dañuy futti say yére, foqati say gànjar.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Maay dakkal sa jëfi yàqute,</div>
<div class="q">ak sa gànctu ga dale ca réewum Misra,</div>
<div class="q">ba dootoo ko geesoo gëti nammeel,</div>
<div class="q">te dootoo fàttliku Misra.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Boroom bi Aji Sax ji kat dafa wax ne:</div>
<div class="q">Maa ngii di la teg ci loxol ñi nga bañ,</div>
<div class="q">loxol ñi la sàppi.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Mbañeel lañuy jëfeek yaw,</div>
<div class="q">foqati ñaqoo ñaq,</div>
<div class="q">wacc la, nga ne duŋŋ duŋŋaaral.</div>
<div class="q">Sa gànctu gu ñàkk kersa dina feeñ,</div>
<div class="q">ak dëgër bët gi ngay cagatoo.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ñoo lay def jii jëf</div>
<div class="q">ndax sa gànctu gi nga toppe yéefar yi,</div>
<div class="q">di sobeel sa bopp ak seen kasaray tuur.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Yaa topp sa tànki mag,</div>
<div class="q">kon maa lay nàndale kaasu mbugalam.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Boroom bi Aji Sax ji dafa wax ne:</div>
<div class="q">Sa kaasu mag ngay naane,</div>
<div class="q">xóot, yaatu,</div>
<div class="q">duy ba ne xéew,</div>
<div class="q">xellil la ay ñaawleeki kekku.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Mànditeeku tiis ngay feesi,</div>
<div class="q">kaasu wéetaay ak wéetle di sa kaasu mag Samari.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Yaa koy naan ba siitaatu ko,</div>
<div class="q">yéy tojit ya, xotate say ween.</div>
<div class="q">Man de maa ko wax.</div>
<div class="q">Kàddug Boroom bi Aji Sax jee.</div>
<div class="b">&nbsp;</div><span id="bookmarks34"></span><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>«“Moo tax Boroom bi Aji Sax ji dafa wax ne:</div>
<div class="q">Yaa ma fàtte,</div>
<div class="q">jalax ma sa gannaaw.</div>
<div class="q">Kon nag gàddul sa ayu ñàkk gàcceek sa gànctu.”»</div>
<div class="b">&nbsp;</div><span id="bookmarks35"></span><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Aji Sax ji nag ne ma:</div>
<div class="q">«Yaw nit ki, doo tiiñal Owola ak Owoliba?</div>
<div class="q">Kon nag biral leen seeni jëf ju siblu:<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Ñoo njaaloo, ñoo bóome,</div>
<div class="q">ñoo njaalook seen kasaray tuur.</div>
<div class="q">Doyatu leen, doom yu góor yi ñu ma jural,</div>
<div class="q">ñu di leen lakk ngir ay tuur, leele leen.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Lii itam, ñoo ma ko def:</div>
<div class="q">Bésub keroog lañu sobeel sama kër gu sell,</div>
<div class="q">teddadil sama <span class="footnote selectable" id="G-19">bési Noflaay</span>.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Ñoo rendil seen kasaray tuur seeni doom,</div>
<div class="q">ba noppi dugg sama biir kër gu sell ci bés bi,</div>
<div class="q">ba teddadil kër gi.</div>
<div class="q">Loolu déy, moom lañu def fi sama digg kër gii!<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Te sax ñoo yeble, wutiy góor,</div>
<div class="q">yónnee ndaw lu leen jële fu sore,</div>
<div class="q">ñu daw dikk,</div>
<div class="q">fekk leen sangu, tusngalu, gànjaru,<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>tooge lal bu yànj,</div>
<div class="q">taabal taaje fa kanam,</div>
<div class="q">sama cuuraay ak sama diw gu xeeñ tege ca.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Muy coowal gàngoor gu amul xalaatu àddina;</div>
<div class="q">doom aadama ju nekk a nga ca,</div>
<div class="q">ba ci ay màndikat yu ñu jële ca màndiŋ ma,</div>
<div class="q">ñooña di leen takkal lami loxo,</div>
<div class="q">di leen solal mbaxanam lingeer.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Booba laa wax ci ndaw sii njaaloo ba ràpp, ne:</div>
<div class="q">“Ndaw sii lañuy gànctool ba tey?”<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Mu daldi ànd ak moom ni ñuy àndeek caga rekk.</div>
<div class="q">Nii lañu àndeek Owola ak Owoliba.</div>
<div class="q">Ñii jigéen ñu ñàkk gàcce!<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Waaye ay nit ñu jub a ngii,</div>
<div class="q">ñoo leen di atteji àtteb njaalookat yu jigéen,</div>
<div class="q2">àtteb bóomkat yu jigéen,</div>
<div class="q">nde ay njaalookat lañu,</div>
<div class="q">te ay bóomkat lañu.</div>
<div class="b">&nbsp;</div><span id="bookmarks45"></span><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>«Boroom bi Aji Sax ji déy dafa wax ne:</div>
<div class="q">Wool gàngoor ci seen kaw,</div>
<div class="q">bàyyee leen tiitaange aki sëxëtookat.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Gàngoor gaa leen di dóor ay doj,</div>
<div class="q">jam leeni saamar, ñu dee,</div>
<div class="q">seeni doom, góor ak jigéen, ñu bóom;</div>
<div class="q">seeni kër, ñu taal,<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>ma dakkale noonu yàqute ci réew mi,</div>
<div class="q">jigéen ñépp jànge ca,</div>
<div class="q">baña jëfeeti yàqute ju mel ni seen jos.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>Dees na leen këpp seen yàqute,</div>
<div class="q">ngeen yenu seen bàkkaari kasaray tuur,</div>
<div class="q">ba xam ne man maay Boroom bi Aji Sax ji.»<span id="bookmarks49"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
