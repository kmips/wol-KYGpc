<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-63": "<div><span class=\"k\">sarxalukaay b-:</span> Waa penku baaxoo woon nañoo yékkatil seeni yàlla, ay sarxalukaay ci yenn bérab, ngir njukkale ko seeni yàlla. Sarxalukaay yooyu, ban lees ko daan tabaxe mbaa ay xeer, mu taxawe ni waxande, te jur gi ñuy def sarax di tege ca kaw.</div><div class=\"p\">Niti Aji Sax ji ci seen wallu bopp, naka jekk, daan nañu yékkatil Aji Sax ji ay sarxalukaay yu ñu koy njukkale. Ba kërug jaamookaayu Aji Sax ji taxawee itam, noonu la bànni Israyil ame woon ñaari sarxalukaay ca biir kër Yàlla ga, benn bi ñuy lakke jur gu ñu rendi, bi ci des, ñu di ci taal cuuraayu sarax. Sarxalukaayu jur gi amul woon kubeer ca kaw, waaye ab caaxam la àndaloon, ñu di ci teg matt mi ñuy lakke jur gi. Ay béjjén lañu sàkkaloon boobu sarxalukaay ca ñeenti koñam ya ca kaw.</div>",
    "G-8": "<div><span class=\"k\">Asera:</span> Mooy tuuru Kanaaneen mu jigéen mi ñu gëmoon ne mooy giiral nit. Ñu di ko farala dendaleek tuur mi ñuy wax Baal. Ñu daan ko jaamu fu jege ab gott, walla fu ñu ko sampal ay xer.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>",
    "G-66": "<div><span class=\"k\">sell:</span> Lu sell, ni ko yoonu Tawreet dégge, mooy lu ñu beral Yàlla; man naa doon nit, mbaa ab jumtukaay. Mboolem lu set te sellaluñu ko, su laalantee ak lu sell, lu sell loola day daldi teqlikoo ak sellngaam. Waaye du tee lu sell la set, li feek sobe laalu ko. Lu sell nag, bu taqee sobe rekk, sobewu na. Day daldi doon lu setul. Moo tax lu sell warul dajeek sobe fenn. Ku taq sobe, su masaana lekk lu sell lu mel ni yàppu jur gu ñu sarxal Yàlla, dees koy dagge ci askanu bànni Israyil, rey ko. Ci yoonu Tawreet, su ñu nee Yàlla ku sell la, ni mu beroo ak ni mu wéete ci sellngay jikkoom moo tax ñuy wax, ndax Yàlla moo matale mboolem mbaax, moo mucc ci gépp sikkaange, te lenn ci sellaayu jikkoom mooy ngoram gu bare, ak kóllëreem gu sax.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='KYG-23-ISA-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">27</div> <span class="v">1</span><span class="vsp">&nbsp;</span>Bésub keroog Aji Sax ji dikke saamaram</div>
<div class="q2 top-spacing">bu jàmbaare, ñàng te réy,</div>
<div class="q">ba dal ci kaw Lewiyatan, jaan ja ca xél wa,</div>
<div class="q">Lewiyatan jaan jay wañaaruy dem,</div>
<div class="q">ninki-nànkay géej jooju lay rey.<span id="bookmarks1"></span></div>

<div class="s"><div id="s1">Aji Sax ji juboo naak ñoñam</div></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Bésub keroog, tóokëru reseñ ju neex am,</div>
<div class="q">nangeen ko woy,<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>te man <span class="footnote selectable" id="G-3">Aji Sax</span> ji maa koy topptoo,</div>
<div class="q">di ko suuxat saa su ne,</div>
<div class="q">di ko wattu guddeek bëccëg,</div>
<div class="q">bala koo kenn a song.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mereetuma tóokër bii,</div>
<div class="q">waaye lu ciy dég aki dagg,</div>
<div class="q">ma dox wuti ko, xareek moom,</div>
<div class="q">boole lépp xoyom.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Xanaa ku langaamoo sama kiiraay</div>
<div class="q">te jàmmook man,</div>
<div class="q">ba jàmmook man.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ay bés a ngi ñëw Yanqóoba saxi reen,</div>
<div class="q">Israyil moomooy tóor, law,</div>
<div class="q">ba feesal déndu àddinaak meññeef.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Defe ngeen ne Aji Sax ji duma na Israyil,</div>
<div class="q">na mu dumaa ña leen duma woon?</div>
<div class="q">Am bóomal na leen lu tollook</div>
<div class="q2">la seeni bóomkat bóomoon?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ndànk-ndànk la jëflanteek ñoom,</div>
<div class="q">ba mu leen toxalee,</div>
<div class="q">dàqe leen noowam gu mag,</div>
<div class="q2">bésu ngelawal penku.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Nii la Yanqóoba jotoo ñaawtéefam,</div>
<div class="q">nii la mujje am njéggalu bàkkaaram:</div>
<div class="q">Day boole doji <span class="footnote selectable" id="G-63">sarxalukaay</span> bi yépp,</div>
<div class="q">rajaxe ni doji kew,</div>
<div class="q">xer wu ñuy jaamoo <span class="footnote selectable" id="G-8">Asera</span> dootu fa sampe,</div>
<div class="q">mbaa sarxalukaayi suurukaay.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Dëkk bu ñu dàbbli mooy wéet,</div>
<div class="q">gental, ne wëyëŋ!</div>
<div class="q">Fa la nag di fore,</div>
<div class="q">fa lay goor, di lekk cari garab ya,<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>car ya wow, damm,</div>
<div class="q">jigéen ñi dikk, xambe.</div>
<div class="q">Dañu di xeet wu dul dégg,</div>
<div class="q">ba tax ki leen sàkk yërëmu leen,</div>
<div class="q">moo leen bind te ñeewantewu leen.</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Bésub keroog Aji Sax ji bàcc,</div>
<div class="q">dale ca dexu Efraat ba ca walum Misra,</div>
<div class="q">te yeen <span class="footnote selectable" id="G-13">bànni Israyil</span>, dees na leen for</div>
<div class="q2">kenn-kenn, ba ngeen daj.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Bésub keroog liit gu mag jib,</div>
<div class="q">ña laŋoon réewum Asiri délsi,</div>
<div class="q">ànd ak ña ñu tasaare woon biir réewum Misra,</div>
<div class="q">ba sujjóotalsi Aji Sax ji fa Yerusalem,</div>
<div class="q">fa kaw tund wu <span class="footnote selectable" id="G-66">sell</span> wa.<span id="bookmarks13"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
