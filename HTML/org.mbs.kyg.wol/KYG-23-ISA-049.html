<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>",
    "G-36": "<div><span class=\"k\">jotkat b-:</span> Wàllam moo doon fexe ba jotaat li giir gi ñàkk. Muy nit ku ñu bóom, jotkat bi wara topp ka ko bóom ba rey ko. Mbaa muy ku ñu xañ yoon ci giir gi, jotkat bi war koo jàpple ci wàllu yoon. Mbaa muy alal ju ku bokk ci giir gi ñàkk, jotkat bi war koo jotaat. Gannaaw Aji Sax ji moo dénkoon suuf si bànni Israyil, ñu yor ko, sañuñu ko woona jaay. Bu ñu ci tayle woon lenn lu ñu feye bor it, wareef la woon ci fexe ba loola dellu ci seeni loxo nu mu gëna gaawe. Su ko defee suuf si des ci bokk gi, di wone seenug bootu ci mbooloo mi kóllëreg Aji Sax ji lal.</div>",
    "G-40": "<div><span class=\"k\">kóllëre g-:</span> Ci Mbind mu sell mi, digoo la bu ëmb ay dige. Man nañu koo tëral, mu dib digoo diggante nit ak moroom ma, mu mel ni la Ibraayma digoo woon ak Abimeleg (<span class=\"bk\">Njàlbéen ga</span> 21.27), mbaa diggante kilifa ak surgaam. Kóllëre gu ni mel la Yàlla taamu woona fasook nit, mu mel ni la Yàlla digoo woon ak àddina, jaare ko ci Nóoyin (6.18), mbaa diggante Yàllaak Ibraayma (15.18), mbaa Yàllaak Isaaxa (17.19). Ñetti yoon yu mujj yooyu ñu lim, Yàlla rekk a dige; moom ci wàllu boppam moo fas kóllëre ak ñooñu. Ñoom defuñu dara lu dul gëm ko. Waaye Ibraaymaak Abimeleg dañoo digoo, maanaam dañoo fasoo kóllëre, ku nekk am lu ko war. Noonu lañu dégge li xàjjale fas kóllëre ak fasoo kóllëre.</div>",
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='KYG-23-ISA-050.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Surgab Aji Sax ji mooy leeru xeet yi</div></div><a id="v1"></a>
<div class="m top-spacing">
<div class="c-drop">49</div> <span class="v">1</span><span class="vsp">&nbsp;</span>Yeen waa duni géej, dégluleen ma;</div>
<div class="q top-spacing">yeen askan ya fu sore, teewluleen ma.</div>
<div class="q">Fa sama biiru ndey la ma <span class="footnote selectable" id="G-3">Aji Sax</span> ji wooye,</div>
<div class="q">moo tudd sama tur ba ma saa ndey juragul.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Moo ñawal sama kàddu ni saamar,</div>
<div class="q">làqe ma keru loxoom.</div>
<div class="q">Moo ma def may fitt gu ñaw,</div>
<div class="q">yeb ma ci mbuusum fittam.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Moo ma ne: «Israyil yaa di samab jaam,</div>
<div class="q">yaw laay wonee samag leer.»<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Man nag ma noon:</div>
<div class="q">«Maa sonn ci dara,</div>
<div class="q">coonob cóolóol bu amul njariñ.»</div>
<div class="q">Teewul sama àttee nga fa Aji Sax ji,</div>
<div class="q">sama yool a nga fa sama Yàlla.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Tey Aji Sax jee wax,</div>
<div class="q">moom mi dale sama biiru ndey,</div>
<div class="q">mooñ ma, ma dib jaamam</div>
<div class="q2">bi koy waññil askanu Yanqóoba ba ca moom,</div>
<div class="q">dajaleel ko <span class="footnote selectable" id="G-13">bànni Israyil</span> googu fa moom,</div>
<div class="q">ba jagoo teraangay Aji Sax ji,</div>
<div class="q">sama Yàlla jii di sama doole.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu ne: «Xeeb naa li ma la sas ngay sama jaam</div>
<div class="q2">biy siggil giiri Yanqóoba,</div>
<div class="q2">te wara délloosi ndesu Israyil gii.</div>
<div class="q">Tabb naa la, ngay leeru xeet yi,</div>
<div class="q">di jotale waa cati àddina sama wall.»</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Aji Sax ji <span class="footnote selectable" id="G-36">jotkatub</span> Israyil,</div>
<div class="q">moom ku Sellam ki,</div>
<div class="q">moo wax ak ki xeet yi xeeb, sib ko,</div>
<div class="q">te muy surgawu kilifa yi,</div>
<div class="q">mu ne ko: «Ay buur ay gis, jóg,</div>
<div class="q">ay kàngam di sukk,</div>
<div class="q">ngir Aji Sax ji boroom worma,</div>
<div class="q">ngir Aji Sell ju Israyil ji la taamu.»<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Aji Sax ji dafa wax ne:</div>
<div class="q">«Bu bésub yiw taxawee, ma nangul la;</div>
<div class="q">bu bésub mucc jotee, ma wallu la,</div>
<div class="q">sàmm la,</div>
<div class="q">def la ngay <span class="footnote selectable" id="G-40">kóllëre</span> sama digg ak askan wi,</div>
<div class="q">ngir yékkatiwaat réew mi,</div>
<div class="q">séddalewaat ay cér, suuf sii gental tey,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>ba ne ñi ñu tëjoon: “Génnleen!”</div>
<div class="q">Fa ñu nekkoon cig lëndëm,</div>
<div class="q">laa naa leen: “Génnleen ci leer gi!”</div>
<div class="q">Ñooy doon sama gàtt, dellu di fore aw ñall,</div>
<div class="q">ak wépp tund wu ne faraas tey.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Duñu xiif, duñu mar;</div>
<div class="q">tàngooru mbóoya akub jant du leen sonal,</div>
<div class="q">nde ki leen ñeewantee leen di wommat,</div>
<div class="q">di leen yóbbu fu ndox bënne.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Sama tund yépp laay soppiy yoon,</div>
<div class="q">sëkkaat samay mbedd.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ñu ngiy bawoo fu sore,</div>
<div class="q">ñu ngii bawoo bëj-gànnaar ak sowu,</div>
<div class="q">ñee bawoo diiwaanu Sinim ca bëj-saalum.»<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Asamaanoo sarxolleel, suufoo bégal,</div>
<div class="q">te tund yi xaacoondoo!</div>
<div class="q">Aji Sax jee dëfal ñoñam,</div>
<div class="q">moo ñeewante néew-ji-dooleem ñii.</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span><span class="footnote selectable" id="G-71">Siyoŋ</span> a nga naa: «Aji Sax ji wacc na nu,</div>
<div class="q">Boroom bi fàtte na nu!»<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>«Ana jaboot juy fàtte doomam juy nàmp,</div>
<div class="q">mbaa muy néege ku mu jur ci biiram.</div>
<div class="q">Bu ko manoona fàtte it,</div>
<div class="q">man duma la fàtte.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Sama biir loxo yii laa la ñaas,</div>
<div class="q">say tataa janook man ba fàww.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ñi lay tabaxaat dañuy gaaw,</div>
<div class="q">te ñi la yàqteek ñi la gental</div>
<div class="q2">dañuy dem, ba la.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Séentul fi la wër te xool!</div>
<div class="q">Ñépp a ngi daje, di la fekksi.</div>
<div class="q">Ndegam maay Kiy Dund,»</div>
<div class="q">kàddug Aji Sax jee,</div>
<div class="q">«ñoom ñépp ngay takkoo ni gànjar,</div>
<div class="q2">gooy gànjaroo nib séet.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Sa gentub tey bi déy a ngi wéet,</div>
<div class="q">di réew mu yàqu yaxeet.</div>
<div class="q">Waaye léegi déy mu fees ba far xat;</div>
<div class="q">fu ña la sànkoon di soree.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ñàkkoon ngay doom,</div>
<div class="q">waaye ku nekk ci say doom ay dëkkalaat</div>
<div class="q2">yii kàddu ci sab nopp:</div>
<div class="q">“Fii dafa xat,</div>
<div class="q">xajal ma, fu ma dëkke!”<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Dangay mujj naa:</div>
<div class="q">“Moo, ku ma jural ñii ñépp?</div>
<div class="q">Man mi ñàkkooni doom, manumaa jur,</div>
<div class="q">ñu toxal ma, wacc ma;</div>
<div class="q">ana ku leen yoroon te ma des, man kenn?</div>
<div class="q">Ñii sax, fu ñu ne woon?”»<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Boroom bi Aji Sax ji dafa wax ne:</div>
<div class="q">«Maa ngii di tàllal xeeti jaambur ñi loxo,</div>
<div class="q">ñee ma yékkati raaya, wooye leen;</div>
<div class="q">ñu fab say doom yu góor, indi,</div>
<div class="q">tungóom sa doom yu jigéen, délloosi;<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Yaw la ay buur di baayoo,</div>
<div class="q">seeni lingeer di la nàmpal.</div>
<div class="q">Ñoo lay sujjóotal,</div>
<div class="q">di la maral say tànk,</div>
<div class="q">ba nga xam ne maay Aji Sax ji,</div>
<div class="q">te ku ma yaakaar du rus.»</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Manees naa foqati alalu sëxëtoo ci loxol jàmbaar a?</div>
<div class="q">Am manees naa rëcc boroom doole bu la jàpp?<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Aji Sax ji déy dafa wax ne:</div>
<div class="q">«Moona dees na foqati ku jàmbaar jàpp,</div>
<div class="q">ba rëccal alalu sëxëtoob boroom doole.</div>
<div class="q">Say jotewaale, maay joteek ñoom,</div>
<div class="q">te say doom, maa leen di wallu.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ñi lay néewal, maa leen di leel</div>
<div class="q2">seen suuxu bopp.</div>
<div class="q">Seen deret ni biiñ bu bees, ma màndale leen,</div>
<div class="q">ba kuy boroom suux xam ne</div>
<div class="q">maay Aji Sax ji lay wallu,</div>
<div class="q">jàmbaaru Yanqóoba ji lay jot.»<span id="bookmarks26"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
