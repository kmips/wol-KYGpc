<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-78": "<div><span class=\"k\">waxyu:</span> Wax lay doon, ju Yàlla déey ab yonent, mu di ko biral ci ndigalal Yàlla. Leeleeg bu ab yonent tolloo ci biral waxyu, day mel ni ku daanu leer.</div>",
    "G-17": "<div><span class=\"k\">bésub Aji Sax ji-:</span> Mooy bés bu Aji Sax ji dikke meram.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='KYG-26-EZK-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Mbugalu yonent yi taxaw na</div></div><a id="v1"></a>
<div class="m">
<div class="c-drop">13</div> <span class="v">1</span><span class="vsp">&nbsp;</span>Ba loolu amee kàddug <span class="footnote selectable" id="G-3">Aji Sax</span> ji dikkal ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Yaw nit ki, waxal <span class="footnote selectable" id="G-78">waxyu</span> ci kaw yonenti Israyil yiy waxe ay waxyu. Nanga wax ñiy waxe waxyu ci seen xelum bopp, ne leen:</div>
<div class="q top-spacing">“Dégluleen kàddug Aji Sax ji:</div>
<div class="q">Boroom bi Aji Sax ji dafa wax ne:<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Wóoy ngalla yonent yu ñàkk xel,</div>
<div class="q">yiy topp seen xelum bopp te gisuñu tus!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Yeen yonenti Israyiloo,</div>
<div class="q">mbete till yuy foreb gent!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Yéeguleen ca biir bëttukaayi tata ja,</div>
<div class="q">jagalaguleen tata ju aar Israyil,</div>
<div class="q">ngir taxaw, waajal xare ba,</div>
<div class="q2">keroog <span class="footnote selectable" id="G-17">bésub Aji Sax</span> ji.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Seeni peeñu caaxaan la,</div>
<div class="q">seeni ngisaane diy fen.</div>
<div class="q">Ñu naa: ‘Kàddug Aji Sax jee,’</div>
<div class="q">te Aji Sax ji yebalu leen!</div>
<div class="q">Teewul ñuy xaar kàddu gu sotti.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Xanaa du peeñuy caaxaan ngeen gis?</div>
<div class="q">Du ngisaaney fen ngeen di waxe,</div>
<div class="q">naan: ‘Kàddug Aji Sax jee,’</div>
<div class="q">te man àdduwma?</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>«“Kon nag Boroom bi Aji Sax ji dafa wax ne:</div>
<div class="q">Gannaaw yeena waxi caaxaan, gisi fen,</div>
<div class="q">maa ngii nag, di dal fi seen kaw.</div>
<div class="q">Kàddug Boroom bi Aji Sax jee!<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Sama loxooy dal yonent,</div>
<div class="q">yiy gis peeñuy caaxaan,</div>
<div class="q">di gisaaney fen.</div>
<div class="q">Sama péncum ñoñ, duñu fa teewe,</div>
<div class="q">limeefu kër Israyil, deesu leen ca bind,</div>
<div class="q">te réewum Israyil, duñu fa dellu.</div>
<div class="q">Su boobaa ñu xam ne maay Boroom bi Aji Sax ji.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Kon nag gannaaw ñu ngi lajjal sama ñoñ,</div>
<div class="q">naan leen lépp jàmm! Te jàmm amul,</div>
<div class="q">mu mel ni miiru digaloo bu sew bu ñu ñab-ñabal,</div>
<div class="q">te ñii defuñu lu moy raax ca weexal,<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>waxal raaxkati weexal yi, ne leen:</div>
<div class="q">‘Tata jeey màbb,</div>
<div class="q">nde waameey wal,</div>
<div class="q">ponkali doji yuur ne yureet,</div>
<div class="q">ngëlén riddi, bëtt tata ja!’<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Bu tata ji jekkee ne jànjaŋ,</div>
<div class="q">deesu leen laaj fu weexal ba ngeen ca raaxoon jaar?<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Kon Boroom bi Aji Sax ji dafa wax ne:</div>
<div class="q">Maay xadaru, riddil ngëlén,</div>
<div class="q">mer, walal waame,</div>
<div class="q">am sànj yuri ponkali doji sànkute.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Maay màbb tata ji ngeen raax weexal,</div>
<div class="q">mëqal ko suuf,</div>
<div class="q">kenu ya siiñ,</div>
<div class="q">lépp jóoru, ngeen jekkliku ca biir.</div>
<div class="q">Su boobaa ngeen xam ne maay Aji Sax ji.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Maay xëpp sama xadar ci kaw tata ji</div>
<div class="q">ak ña ko raaxoon weexal,</div>
<div class="q">ne leen: ‘Tata mes,</div>
<div class="q">weexalkatu tata mes!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Mooy yonenti Israyil yi jottli Yerusalem waxyu,</div>
<div class="q">di leen gisal peeñum jàmm,</div>
<div class="q">te jàmm amul.’</div>
<div class="q">Kàddug Boroom bi Aji Sax jee!”</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>«Yaw nit ki,</div>
<div class="q">janool ak sa bokk yu jigéen,</div>
<div class="q">yiy waxe waxyu ci seen xelum bopp,</div>
<div class="q">nga wax waxyu fi seen kaw.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Neel: “Boroom bi Aji Sax ji dafa wax ne:</div>
<div class="q">Wóoy ngalla jigéen ñiy sàkkal ku ne jarab xërëm,</div>
<div class="q">di ràbbal ku ne muuraayu xërëm bu ko jot,</div>
<div class="q">di ko moome nit ñi!</div>
<div class="q">Man ngeena aakimoo sama bakkanu ñoñ</div>
<div class="q">tey sàmmaale seen bakkanu bopp?<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Bu ngeen di fen sama ñoñ ñiy dégluy fen,</div>
<div class="q">yeena ngi may teddadil fi sama ñoñ,</div>
<div class="q">ngir ŋëbu peppum lors ak dogu mburu,</div>
<div class="q">ba tax leen di rey bakkan yu warula dee,</div>
<div class="q">di musal bakkan yu warula dund.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Moo tax Boroom bi Aji Sax ji dafa wax ne:</div>
<div class="q">Maa ngii di dal ci seen kaw jaray xërëm,</div>
<div class="q">yi ngeen di nappe ay bakkan niy picc.</div>
<div class="q">Seeni jara laay foqatee ci seeni loxo,</div>
<div class="q">ba yiwi bakkan, yi ngeen di napp niy picc.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Maay foqati seeni muuraay,</div>
<div class="q">génne sama ñoñ ci seeni loxo,</div>
<div class="q">ñu noppee doon seenum pàdd,</div>
<div class="q">ba ngeen xam ne maay Aji Sax ji.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Gannaaw yeena fen ba jeexal xolu aji jub,</div>
<div class="q">te du maa ko tegu naqar,</div>
<div class="q">gannaaw yeena dooleel ku bon,</div>
<div class="q">tere koo dëpp yoonu mbonam ba dund,<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>dungeen gisati nag peeñuy caaxaan,</div>
<div class="q">dungeen gisaaneeti.</div>
<div class="q">Maay génne sama ñoñ ci seeni loxo,</div>
<div class="q">ngeen xam ne maay Aji Sax ji.”»<span id="bookmarks23"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
