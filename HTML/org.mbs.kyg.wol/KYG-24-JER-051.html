<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 51</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">51.1 </span><span class=\"fk\">Lew Kamay </span><span class=\"ft\">li muy tekki mooy «xolu noon yi», di turu kumpa wu bànni Israyil daan wooye waa Babilon.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-050.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;51&nbsp;&nbsp;</a></span>
  <span class="button"><a href='KYG-24-JER-052.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">51</div> <span class="v">1</span><span class="vsp">&nbsp;</span>Aji Sax ji dafa wax ne:</div>
<div class="q top-spacing">«Maa ngii di yebal fi kaw Babilon,</div>
<div class="q">waa Lew Kamay gii,<span class="footnote selectable" id="F-0"><sup>a</sup></span></div>
<div class="q">ngelawal yàqkat.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Maay yónnee Babilon ay beeskat</div>
<div class="q">yu ko bees, tonni réew ma, ba mu set.</div>
<div class="q">Keroog bésu safaan ba déy,</div>
<div class="q">fu ne lañu koy songe.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Buleen leen may fu ñu taxaweek seen kiiraay, di fitte;</div>
<div class="q">buleen ñéeblu seeni waxambaane,</div>
<div class="q">fàkkasleen seen gàngoor gépp.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ñii dee, ne wetar réewum Babilon;</div>
<div class="q">ñee gaañu, ne lasar ca mbedd ya.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Israyil ak Yuda ñàkkuñu seen Yàlla,</div>
<div class="q2">Aji Sax ji Boroom gàngoor yi,</div>
<div class="q">te réewum Babilon fees naaki moy</div>
<div class="q">yu ñu moy Yàlla Aji Sell ji séddoo Israyil.</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>«Yeen gan ñi, génnleen Babilon,</div>
<div class="q">ku ne rawaleji sa bakkan.</div>
<div class="q">Buleen ñaawtéefu jaambur sànkaale;</div>
<div class="q">lii àppu mbugal la bu Aji Sax ji matal;</div>
<div class="q">seen añ la, bu mu leen añale.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Aji Sax jee yor Babilon ci loxoom, muy kaasu wurus bu def xadaru xeet ya,</div>
<div class="q">di màndal mboolem àddina;</div>
<div class="q">xeet ya naan ca,</div>
<div class="q">ba tax ñuy say.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Teewul Babilon jekki daanu, tasaaroo.</div>
<div class="q">Jooyleen ko,</div>
<div class="q">dàmp ko, seral mititam,</div>
<div class="q">jombul mu wér.»<span id="bookmarks8"></span></div>
<div class="sp"><div id="sp1">Gan ñaay wax</div></div><span id="bookmarks8"></span><a id="v9"></a>
<div class="q-v top-spacing"><span class="v">9</span><span class="vsp">&nbsp;</span>«Bu nu sañoon faj Babilon, mu wér,</div>
<div class="q">waaye wérul.</div>
<div class="q">Nan ko ba te dem,</div>
<div class="q">ku ne ñibbim réewam.</div>
<div class="q">Àtteb Babilon kat àgg na asamaan,</div>
<div class="q">àkki na fa kaw niir ya.»<span id="bookmarks9"></span></div>
<div class="sp"><div id="sp2">Bànni Israyil ay wax</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>«<span class="footnote selectable" id="G-3">Aji Sax</span> ji jox na nu dëgg.</div>
<div class="q">Nanu yeggeji waa <span class="footnote selectable" id="G-71">Siyoŋ</span></div>
<div class="q">jaloorey Aji Sax ji, sunu Yàlla.»<span id="bookmarks10"></span></div>
<div class="sp"><div id="sp3">Yàllaay wax</div></div><span id="bookmarks10"></span><a id="v11"></a>
<div class="q-vv top-spacing"><span class="v">11</span><span class="vsp">&nbsp;</span>«Nàmmleen fitt yi, feesale mbar yi!</div>
<div class="q"><span class="footnote selectable" id="G-3">Aji Sax</span> ji xabtal na buuri Medd fi kaw Babilon,</div>
<div class="q">nar koo tas.</div>
<div class="q">Lii mbugalu Aji Sax jee,</div>
<div class="q">mbugal mi këram waral.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Yékkatil-leen tatay Babilon raayab xare,</div>
<div class="q">yokkleen wattukat yi,</div>
<div class="q">taxawal leen fa ñuy wattoo,</div>
<div class="q">te waajal tërukat yi.</div>
<div class="q">Aji Sax ji def na li mu waxoon</div>
<div class="q">ne dina ko def waa Babilon.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Yeen ñi dëkke weti ndox yu ne xéew,</div>
<div class="q">seen alal ne xéew,</div>
<div class="q">seen muj taxaw na,</div>
<div class="q">seen buumu bakkan dog na.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Aji Sax ji Boroom gàngoor yi giñ na ci boppam.</div>
<div class="q">Mu ne: “Maa leen di same ay nit niy njéeréer,</div>
<div class="q">ñu xaacu, song leen.”»<span id="bookmarks14"></span></div>
<div class="sp"><div id="sp4">Yeremeey wax</div></div><span id="bookmarks14"></span><a id="v15"></a>
<div class="q-vv top-spacing"><span class="v">15</span><span class="vsp">&nbsp;</span>Suuf, Aji Sax ji sàkke kàttanam;</div>
<div class="q">dun bi, mu sampem xelam;</div>
<div class="q">asamaan, mu lale xam-xamam.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Bu àddoo ndoxum asamaan riir,</div>
<div class="q">mu yéegey niir fa cati àddina,</div>
<div class="q">riddee ngelaw fa dencam ya,</div>
<div class="q">daldi melax, taw.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Nitoo nit dim sannax, sore xam-xam,</div>
<div class="q">te képp kuy tëgg sa jëmmu tuur, yaa añe gàcce.</div>
<div class="q">Sa jëmmi weñ ji nga xelli, di neenug neen,</div>
<div class="q">noowug bakkan, tus!<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Cóolóolu neen, liggéeyu caaxaan;</div>
<div class="q">bu bésam taxawee, mu sànku.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Séddoob Yanqóoba déy wuute naak yii caaxaan.</div>
<div class="q">Kee bind lépp,</div>
<div class="q">bind giir gi mu séddoo.</div>
<div class="q">Kookooy <span class="footnote selectable" id="G-3">Aji Sax</span> ji Boroom gàngoori xare yi!<span id="bookmarks19"></span></div>
<div class="sp"><div id="sp5">Yàllaay wax</div></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>«Yaw Babilon, yaa doon sama wàkku,</div>
<div class="q">di sama ngànnaay,</div>
<div class="q">ma di la wàkke xeet yi,</div>
<div class="q">rajaxee la réew yi,<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>wàkke la fas ak gawaram,</div>
<div class="q">wàkke la watiir ak dawalkatam,<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>wàkke la góor ak jigéen,</div>
<div class="q">wàkke la mag ak ndaw,</div>
<div class="q">wàkke la waxambaaneek ub janq,<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>wàkke la sàmm ak géttam,</div>
<div class="q">wàkke la beykat ak lëkkeb nagam,</div>
<div class="q">wàkke la kàngam ak jawriñ.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Waaye mboolem lu Babilon ak waa réew mépp def ci <span class="footnote selectable" id="G-71">Siyoŋ</span>,</div>
<div class="q">maa leen koy fey, ngeen di gis, yeen Yudeen ñi.»</div>
<div class="q">Kàddug <span class="footnote selectable" id="G-3">Aji Sax</span> jee.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>«Maa ngii déy, fi sa kaw, yaw Babilon, ponkalum yàqkat bi,»</div>
<div class="q">kàddug Aji Sax jee,</div>
<div class="q">«yaw miy yàq àddina sépp.</div>
<div class="q">Maay tàllal sama loxo fi sa kaw,</div>
<div class="q">taxañe la fa kaw doj ya,</div>
<div class="q">def la ponkalum jalu dóom.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Deesul seppee fi yaw doju tabax wu ñuy lëkklee,</div>
<div class="q">mbaa doju tabax wu bokk ci kenu,</div>
<div class="q">nde gent ngay doon ba fàww.»</div>
<div class="q">Kàddug Aji Sax jee.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>«Yékkatileen ub raaya fi réew mi</div>
<div class="q">te walal liit gi xeet yi.</div>
<div class="q">Dajaleleen xeet yi fi kaw Babilon,</div>
<div class="q">te xabtal fi kawam réew yii:</div>
<div class="q">Araraat ak Minni ak Askenas.</div>
<div class="q">Tabbal-leen ko njiitu xare mu ko song,</div>
<div class="q">indil koy fas yu saf ndiiraani njéeréer.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Dajaleleen xeet yi fi kaw Babilon,</div>
<div class="q">wooleen buuri Medd ak kàngam ya</div>
<div class="q2">ak jawriñ ñaak mboolem réew mu ñu moom.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Suuf a fuddu, wañaaru,</div>
<div class="q">mébéti Aji Sax jeey sottalal Babilon,</div>
<div class="q">ngir réew ma dib gent bu kenn nekkul.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Jàmbaari Babilon xareetuñu,</div>
<div class="q">ña nga des ca seeni tata,</div>
<div class="q">doole ŋiis,</div>
<div class="q">ñu mel niy jigéen.</div>
<div class="q">Bunti dëkk bi dàjjiku,</div>
<div class="q">kër ya jàpp.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Xélukat dab xélukat;</div>
<div class="q">ndaw jottli ndaw xibaar</div>
<div class="q">bu ñu yeggeji buuru Babilon, ne ko</div>
<div class="q">nangu nañu dëkkam ba wetoo wet,<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>nangu jàllukaayi dex ya,</div>
<div class="q">taal barax ya,</div>
<div class="q">xarekat ya raj-rajloo.»<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Aji Sax ji Yàllay Israyil Boroom gàngoori xare yi déy dafa wax ne:</div>
<div class="q">«Ñu ngi dëggaate Babilon mu taaru mi,</div>
<div class="q">ni ñuy dëggaatee dàgga ju ñuy bàccesi.</div>
<div class="q">Balaa yàgg ngóobu Babilon taxaw.»<span id="bookmarks33"></span></div>
<div class="sp"><div id="sp6">Yerusalem ay wax</div></div><span id="bookmarks33"></span><a id="v34"></a>
<div class="q-vv top-spacing"><span class="v">34</span><span class="vsp">&nbsp;</span>«Buuru Babilon warax na ma.</div>
<div class="q">Da maa muucu,</div>
<div class="q">ñiit ma, ba ma set ni ndab.</div>
<div class="q">Da maa modd ni ninki-nànka,</div>
<div class="q">sole kollam li gën ci man,</div>
<div class="q">yàbbi la ca des.»<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span><span class="footnote selectable" id="G-71">Siyoŋ</span> ne: «Yal na sama yàpp ak sama coono topp Babilon.»</div>
<div class="q">Yerusalem ne: «Yal na sama deret topp waa Babilon!»</div>
<div class="b">&nbsp;</div><span id="bookmarks35"></span><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span><span class="footnote selectable" id="G-3">Aji Sax</span> ji nag dafa wax ne:</div>
<div class="q">«Maa ngii di leen layool seen layoo,</div>
<div class="q">ba feyul leen.</div>
<div class="q">Maay ŋeeral géejam,</div>
<div class="q">ŋiisal am walam,<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Babilon def jali doj,</div>
<div class="q">di paxum till,</div>
<div class="q">di gent bu ñuy muslu,</div>
<div class="q">kenn du ko dëkke.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Ñu ngi ŋarandoo niy gaynde,</div>
<div class="q">di xiiroo ni gaynde yu ndaw.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Ñu tàng bay bëgga dee,</div>
<div class="q">ma may leen ñu naana naan,</div>
<div class="q">màndal leen, ñu mana xawaare,</div>
<div class="q">tëdd nelaw nelawi fàww,</div>
<div class="q">duñu yewwooti.»</div>
<div class="q">Kàddug Aji Sax jee.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Aji Sax ji nee: «Maa leen di wommat</div>
<div class="q">niy xar ba ca rendikaay ba,</div>
<div class="q">ñu mel ni kuuyi xar aki sikket.<span id="bookmarks40"></span></div>

<div class="s"><div id="s1">Ngalla Babilon</div></div><span id="bookmarks40"></span><a id="v41"></a>
<div class="q-vv top-spacing"><span class="v">41</span><span class="vsp">&nbsp;</span>«Ãa! Ana nees mana nangoo Sesag?</div>
<div class="q">Nees mana tege loxo ki àddina sépp di kañ?</div>
<div class="q">Ana nu Babilon mana gente fi digg xeet yi?<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Géej ay mëdd Babilon,</div>
<div class="q">mu sàngoo gannaxam yu jallaañoo,<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>ay dëkkam gental,</div>
<div class="q">réew mi ne sereŋ, di ndànd-foyfoy,</div>
<div class="q">kenn du ko dëkke,</div>
<div class="q">doom aadama du fa jaare.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Maay dikke mbugal Bel,</div>
<div class="q">tuur mi ci Babilon,</div>
<div class="q">yàbbiloo kob lancam.</div>
<div class="q">Xeet yi noppee def um wal, wuti ko,</div>
<div class="q">tatay Babilon it màbb.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Yeen sama ñoñ, génnleen fi seen biir,</div>
<div class="q">na ku ne rawale sa bakkan,</div>
<div class="q">ba mucc tàngooru sànjum <span class="footnote selectable" id="G-3">Aji Sax</span> ji.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Bu seen fit rëcc,</div>
<div class="q">ngeen di tiit xibaar yi ñuy yéene ci réew mi:</div>
<div class="q">ren yéene jib,</div>
<div class="q">déwén yéene jibati,</div>
<div class="q">fitna law ci réew mi,</div>
<div class="q">njiit ne njiit dann.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Kon ay bés a ngii di ñëw,</div>
<div class="q">yu may dikke mbugal tuuri Babilon,</div>
<div class="q">réew mépp torox,</div>
<div class="q">ña ñu bóom ñépp wetaroo fa biir.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Su boobaa asamaan ak suuf</div>
<div class="q2">ak mboolem li ci biiram</div>
<div class="q">sarxollendoo, di bége li dal Babilon.</div>
<div class="q">Bëj-gànnaar kay la yàqkat yay bawoo.»</div>
<div class="q">Kàddug Aji Sax jee.<span id="bookmarks48"></span></div>
<div class="sp"><div id="sp7">Yeremeey wax</div></div><span id="bookmarks48"></span><a id="v49"></a>
<div class="q-vv top-spacing"><span class="v">49</span><span class="vsp">&nbsp;</span>Waa Babilon it dinañu daanu</div>
<div class="q">ngir waa Israyil ñi ñu bóom,</div>
<div class="q">ba ñu yem ak mboolem waa àddina yi ñu bóom,</div>
<div class="q">te ñu daanu ndax Babilon.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Ée yeen ñi rëcc saamar,</div>
<div class="q">buleen taxaw, demleen,</div>
<div class="q">di fàttlikoo <span class="footnote selectable" id="G-3">Aji Sax</span> ji fu sore,</div>
<div class="q">tey bàyyi xel Yerusalem.<span id="bookmarks50"></span></div>
<div class="sp"><div id="sp8">Bànni Israyil ay wax</div></div><span id="bookmarks50"></span><a id="v51"></a>
<div class="q-vv top-spacing"><span class="v">51</span><span class="vsp">&nbsp;</span>«Nooka rus ci saaga yi nu dégg,</div>
<div class="q">ak gàcce gi nu sëlmoo</div>
<div class="q">ndax doxandéem yi dugg</div>
<div class="q">ci biir bérab bu sell bi ci kër <span class="footnote selectable" id="G-3">Aji Sax</span> ji.»<span id="bookmarks51"></span></div>
<div class="sp"><div id="sp9">Yàllaay wax</div></div><span id="bookmarks51"></span><a id="v52"></a>
<div class="q-vv top-spacing"><span class="v">52</span><span class="vsp">&nbsp;</span>«Moo tax, bés a ngii di ñëw,»</div>
<div class="q">kàddug <span class="footnote selectable" id="G-3">Aji Sax</span> jee,</div>
<div class="q">«maay dikke mbugal seen jëmmi tuur yi, ñoom,</div>
<div class="q">ñi ñu jam di binnee fi réew mi mépp.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Su Babilon yéegoon asamaan,</div>
<div class="q">dàbbli fa tata ju ne kekk sax,</div>
<div class="q">du tee ay yàqkat bawoo fi man, dal ci kawam.»</div>
<div class="q">Kàddug Aji Sax jee.<span id="bookmarks53"></span></div>
<div class="sp"><div id="sp10">Yeremeey wax</div></div><span id="bookmarks53"></span><a id="v54"></a>
<div class="q-vv top-spacing"><span class="v">54</span><span class="vsp">&nbsp;</span>Yuuxi njàqare fa Babilon,</div>
<div class="q">réewum Kaldeen ñooñaa toj ba tojatoo.<span id="bookmarks54"></span></div><span id="bookmarks54"></span><a id="v55"></a>
<div class="q-vv"><span class="v">55</span><span class="vsp">&nbsp;</span><span class="footnote selectable" id="G-3">Aji Sax</span> jee niy yàqtee Babilon,</div>
<div class="q">tukkal fa riir mu réy.</div>
<div class="q">Gàngoori noon yaa ngay buur ni gannaxi géej,</div>
<div class="q">seen riirum kàddu jolli.<span id="bookmarks55"></span></div><span id="bookmarks55"></span><a id="v56"></a>
<div class="q-vv"><span class="v">56</span><span class="vsp">&nbsp;</span>Yàqkat déy dikkal na Babilon,</div>
<div class="q">jàpp ay jàmbaaram,</div>
<div class="q">dammatey fittam.</div>
<div class="q">Aji Sax ji déy mooy Yàlla jiy yoole,</div>
<div class="q">di fey pey gu mat sëkk.<span id="bookmarks56"></span></div><span id="bookmarks56"></span><a id="v57"></a>
<div class="q-vv"><span class="v">57</span><span class="vsp">&nbsp;</span>Mu ne: «Maay màndal seeni kilifaak seeni kaaŋ</div>
<div class="q">ak seeni kàngam ak seeni jawriñ ak seeni jàmbaar,</div>
<div class="q">ñu tëdd nelaw nelawi fàww,</div>
<div class="q">duñu yewwooti.»</div>
<div class="q">Kàddug Buur a, Aji Sax ji Boroom gàngoor yi.<span id="bookmarks57"></span></div><span id="bookmarks57"></span><a id="v58"></a>
<div class="q-vv"><span class="v">58</span><span class="vsp">&nbsp;</span>Aji Sax ji Boroom gàngoor yi dafa wax ne:</div>
<div class="q">«Tatay Babilon yu mag yi</div>
<div class="q">dees koy màbba màbb;</div>
<div class="q">bunt yu kawe ya lakk ba jeex.</div>
<div class="q">Xeet yee ñaq ci neen,</div>
<div class="q">waaso yee sonnal sawara.»<span id="bookmarks58"></span></div>

<div class="s"><div id="s2">Yeremi santaane na misaal</div></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Bëkk-néegu Buur Cedesyas moo doon Seraya doomu Nerya doomu Maaseya. Ba Cedesyas tolloo ca ñeenteelu atu nguuram, la Seraya ànd ak moom Babilon.<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Fekk na Yeremi bind cib taxañ mboolem safaan yiy dikkal Babilon, di mboolem mbir yooyu jëm ci Babilon.<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Yeremi sant Seraya, ne ko: «Boo àggee Babilon, fexeel ba biral kàddu yii yépp.<span id="bookmarks61"></span> <a id="v62"></a><span class="v">62</span><span class="vsp">&nbsp;</span>Te nga wax ne: “<span class="footnote selectable" id="G-3">Aji Sax</span> ji, yaw déy, yaa xamle ne dëkk bii dina tas, dara du ci dëkkati, du doom aadama, du rab. Ab gent lay doon ba fàww.”<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Boo jàngee taxañu mbind mii ba noppi, nanga ci takk aw xeer, sànni ko ci biir dexu Efraat.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Su ko defee nga ne: “Nii la Babilon di diige te du jógati ndax safaan bi may wàcce fi seen kaw, ba ñu sonn.”» Fii la kàdduy Yeremi yem.<span id="bookmarks64"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
