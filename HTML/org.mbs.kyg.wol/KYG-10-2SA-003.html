<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2.Samiyel 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3.15 </span><span class=\"fk\">Paltiyel </span><span class=\"ft\">mooy Palti ba tey. Seetal ci <span class=\"bk\">1.Samiyel</span> 25.44. </span></div>",
    "F-1": "<div class=\"footnote-p\"><span class=\"fr\">3.29 </span><span class=\"fk\">jàngoro yi: </span><span class=\"ft\">seetal ci <span class=\"bk\">Sarxalkat yi </span> 13.2 ak 15.2. </span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-40": "<div><span class=\"k\">kóllëre g-:</span> Ci Mbind mu sell mi, digoo la bu ëmb ay dige. Man nañu koo tëral, mu dib digoo diggante nit ak moroom ma, mu mel ni la Ibraayma digoo woon ak Abimeleg (<span class=\"bk\">Njàlbéen ga</span> 21.27), mbaa diggante kilifa ak surgaam. Kóllëre gu ni mel la Yàlla taamu woona fasook nit, mu mel ni la Yàlla digoo woon ak àddina, jaare ko ci Nóoyin (6.18), mbaa diggante Yàllaak Ibraayma (15.18), mbaa Yàllaak Isaaxa (17.19). Ñetti yoon yu mujj yooyu ñu lim, Yàlla rekk a dige; moom ci wàllu boppam moo fas kóllëre ak ñooñu. Ñoom defuñu dara lu dul gëm ko. Waaye Ibraaymaak Abimeleg dañoo digoo, maanaam dañoo fasoo kóllëre, ku nekk am lu ko war. Noonu lañu dégge li xàjjale fas kóllëre ak fasoo kóllëre.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = false;
var baseRef  = "KYG-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-10-2SA-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2.Samiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='KYG-10-2SA-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">3</div> <span class="v">1</span><span class="vsp">&nbsp;</span>Xare ba nag yàggoon na diggante waa kër Sóol ak waa kër Daawuda. Daawuda di gëna am doole, waa kër Sóol di gëna néew doole.<span id="bookmarks1"></span></div>

<div class="s"><div id="s1">Daawuda am nay doom ca Ebron</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Doomi Daawuda yu góor yi juddoo Ebron ñoo di: taawam Amnon, mi Ayinowam waa Yisreel ba di ndeyam;<span id="bookmarks2"></span> <a id="v3"></a><span class="v">3</span><span class="vsp">&nbsp;</span>ñaareelu doomam di Kilab, ndeyam di Abigayil, ma doon jabaru Nabal waa Karmel ba; ñetteelu doomam di Absalom, mi Maaka di ndeyam. Maaka, Talmay buurub Gesur ay baayam;<span id="bookmarks3"></span> <a id="v4"></a><span class="v">4</span><span class="vsp">&nbsp;</span>ñeenteelu doomam di Adoña, mi Agit di ndeyam; juróomeelu doomam di Sefatiya mi Abital di ndeyam;<span id="bookmarks4"></span> <a id="v5"></a><span class="v">5</span><span class="vsp">&nbsp;</span>juróom benneelu doomam di Ittireyam, mi soxnaam si ñuy wax Egla di ndeyam. Ñooñu ñooy doomi Daawuda ya juddoo Ebron.<span id="bookmarks5"></span></div>

<div class="s"><div id="s2">Abner jote naak Isboset</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Diir ba waa kër Sóol di xareek waa kër Daawuda, Abner a ngay gëna dëgëral taxawaayam ca waa kër Sóol.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Sóol nag amoon na nekkaale bu ñuy wax Rispa doomu Aya. Mu am bés Isboset ne Abner: «Ana lu waral nga dëkkoo sama nekkaaleb baay?»<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Abner mer lool ca la ko Isboset wax. Mu ne ko: «Ndax dama di xajub workat bu Yudeen ñi? Ba tey jii ngor laay jëfe ak sa waa kër baay Sóol, aki bokkam aki soppeem. Te it teguma la ci loxol Daawuda; yaw nga di ma tuumaal ci ndaw sii tey?<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yal na ma <span class="footnote selectable" id="G-3">Aji Sax</span> ji teg mbugal mu gëna tar ndegam defaluma Daawuda la ko Aji Sax ji giñaloon,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>ne ko dina jële nguur gi ci waa kër Sóol, samp jalub Daawuda ci kaw Israyil ak Yuda, dale ko Dan ca bëj-gànnaar, ba Beerseba ca bëj-saalum.»<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Isboset nag ñemewula teg baat ca la Abner wax, ndax ragal ko.<span id="bookmarks11"></span></div>

<div class="s"><div id="s3">Abner fekki na Daawuda</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ba loolu amee Abner yebal ca saa sa ay ndaw ca Daawuda, ne ko: «Ana ku moom réew mii?» Mu neeti ko: «Fasool ak man <span class="footnote selectable" id="G-40">kóllëre</span>. Maa lay jàpple, ba walbatil la Israyil gépp, ñu nangul la.»<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Daawuda ne ko: «Baax na. Dinaa fasook yaw kóllëre, waaye lenn rekk laa lay ñaan. Bul dikk fi sama kanam te indiloo ma sama jabar Mikal doomu Sóol.»<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Gannaaw loolu Daawuda yebal ay ndaw ca Isboset doomu Sóol, ne ko: «Jox ma Mikal, sama jabar ja ma cane woon téeméeri mbuñukay waa Filisti.»<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Isboset yónnee, jëli Mikal ca jëkkëram Paltiyel<span class="footnote selectable" id="F-0"><sup>a</sup></span> doomu Layis.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Paltiyel topp ca gannaaw ndaw sa, di jooy, ba ñu àgg Baxurim. Abner ne ko: «Ayca, doxal ñibbi.» Waa ja ñibbi.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ba mu ko defee Abner gise ak magi Israyil, ne leen: «Yàgg ngeena bëgga fal Daawuda, muy seen buur.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kon ayca boog! Ndax <span class="footnote selectable" id="G-3">Aji Sax</span> jee ko digoon Daawuda, ba mu nee: “Ci sama jaam Daawuda laay walloo Israyil sama ñoñ, ci waa Filisti ak mboolem seeni noon.”»<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Abner wax ak giirug Beñamin itam déeyook ñoom ba noppi dem Ebron ca Daawuda, déey ko la waa Israyil ak giirug Beñamin gépp namma def.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ba Abner agsee Ebron ca Daawuda, ñaar fukki nit la àndal. Daawuda berndeel Abner, mook nit ña ànd ak moom.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ba loolu amee Abner ne Daawuda: «Buur sang bi, dama lay wool Israyil gépp, ñu wuysi la. Su ko defee ñu fasook yaw kóllëre, nga mana nguuru fu la neex.» Ba loolu amee Daawuda yiwi Abner, mu dem ci jàmm.<span id="bookmarks21"></span></div>

<div class="s"><div id="s4">Yowab fey na Abner</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Ci kaw loolu rekk niti Daawuda ànd ak Yowab, jóge xare, indaale lël ju bare. Waaye fekkul Abner Ebron ca Daawuda, ndax fekk na Daawuda yiwi ko, ba mu dem ci jàmm.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Yowab agsi mook mboolem gàngoor ga ànd ak moom. Ñu ne ko Abner doomu Ner ñëwoon na ca Buur, ba mu yiwi ko, mu dem ci jàmm.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yowab dem ca Buur ne ko: «Waaw, li nga def nag? Abner mii dikk, nga bàyyi ko mu dem nii rekk!<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Xam nga Abner doomu Ner! Wor la moo ko fi indi, ngir xam say dugg ak say génn, ak lépp looy def.»<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ci kaw loolu Yowab bàyyikoo ca Daawuda, yebal ay ndaw yu toppi Abner, dab ko, waññee ko ca teenub Sira. Waaye Daawuda yégu ca dara.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Naka la Abner délsi ba Ebron, Yowab berook moom ca buntu dëkk ba, mel ni kuy déeyook moom, daldi koy jam ci biir, rey ko, feyul Asayel, rakkam ja Abner bóomoon.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Gannaaw ga, ba ko Daawuda yégee, da ne: «Man de set naa wecc, maak sama waa réew ba fàww fi kanam <span class="footnote selectable" id="G-3">Aji Sax</span> ji ci bakkanu Abner doomu Ner bi rot.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yal na deewug Abner këppu ci kaw boppu Yowab, mook waa kër baayam gépp. Yàlla bu waa kër Yowab ñàkk ku ànd ak jàngoroy xelli, mbaa jàngoroy der juy law<span class="footnote selectable" id="F-1"><sup>b</sup></span>, mbaa lafañ buy doxe yet, mbaa ku deeye xare, mbaa ku amul lu mu lekk.»<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Noonu la Yowab ak rakkam Abisay bóome Abner, ndax la mu reyoon seen doomu ndey Asayel ca xareb Gabawon ba.<span id="bookmarks30"></span></div>

<div class="s"><div id="s5">Jooy nañu Abner</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Ba loolu wéyee Daawuda wax ak Yowab, mook mboolem gàngoor ga ànd ak moom, ne leen: «Xottileen seeni yére, soli saaku, ñaawloo ko deewug Abner.» Buur Daawuda ci boppam dox na, topp ca jaat ja.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ñu denc Abner ca Ebron. Buur Daawuda ne yikkét jooy ca bàmmeelu Abner, mbooloo ma mépp jooy.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Woy wii la Buur fent, jooye ko Abner. Mu ne:</div>
<div class="q top-spacing">«Moo Abner, jombuloo dee ni sagaru nit a?<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Jéngeesu la,</div>
<div class="q">yeeweesu laak càllala.</div>
<div class="q">Danga ne dàll daanu,</div>
<div class="q2">ni ñuy daanoo fi kanam ku bon.»</div>
<div class="m">Mbooloo ma mépp dellu jooyati.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Gannaaw gi mbooloo mépp di soññ Daawuda, ngir mu lekk, balaa jant a so. Daawuda daldi giñ ne: «Yal na ma Yàlla teg mbugal mu gëna tar ndegam maa sex dugub mbaa ñam wu mu doon, te jant sowul.»<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Mbooloo ma mépp a seede loolu, rafetlu ko, na ñu rafetloo mboolem lu Buur Daawuda def.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Mbooloo mépp ak Israyil gépp a xam bésub keroog ne pexe ma rey Abner doomu Ner jógewul ca Buur.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Ba loolu amee Buur wax aki nitam ne leen: «Xanaa xamuleen ne ab garmi, nit ku màgg moo daanu bésub tey fi digg Israyil?<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Bésub tey jii li ma falu buur lépp, néew naa doole, ndax doomi Seruya yii ñoo ma gëna dëgër xol, ba jaaxal ma. Waaye yal na <span class="footnote selectable" id="G-3">Aji Sax</span> ji fey ku bon jëfam.»<span id="bookmarks39"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
