<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='KYG-26-EZK-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Esekiyel jooy na Tir</div></div><a id="v1"></a>
<div class="m">
<div class="c-drop">27</div> <span class="v">1</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Yaw nag nit ki, yékkatil kàddu, jooye ko dëkkub Tir.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Waxal Tir mi tooge buntu géej, jula yooyuy jëflanteek xeeti dun yu bare, nga ne ko: “Boroom bi Aji Sax ji dafa wax ne:</div>
<div class="q top-spacing">Yaw Tir yaa noon:</div>
<div class="q">‘Maaka matub taar!’<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Yaw mi sa kemu suuf àkki xolu géej,</div>
<div class="q">say tabaxkat a mottli sab taar.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Dañu laa tabax ni ñuy tabaxe gaal,</div>
<div class="q">sàkke xànqi sippar fa tundu Senir,</div>
<div class="q">defare ca sa xott wépp,</div>
<div class="q">sàkk bantu seedaru Libaŋ,</div>
<div class="q">defare ponku diggu gaal ga.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ñu gorati garabu seen yu Basan,</div>
<div class="q">defare say joowu,</div>
<div class="q">kaw gaal gi, ñu defare ko banti sippar yu bawoo tefesi Géej gu mag ga,</div>
<div class="q">rafetale ko bëñi ñey.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Lẽe bu bawoo Misra lañu ràbb ba mu jekk,</div>
<div class="q">def ko ndimoy wiiru gaal gi,</div>
<div class="q">nga raayawoo ko,</div>
<div class="q">cuub gu baxa ak cuub gu xewar bawoo dunu Elisa,</div>
<div class="q">di sa malaan,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>waa Sidon ak Arwàdd doonoon say joowkat.</div>
<div class="q">Yaw Tir, yaa yeb ñu rafet xel,</div>
<div class="q">ñuy say mool,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>magi Gebal ñeek nitam ñu xareñ ñi fi yaw féetewoo di jagal.</div>
<div class="q">Mboolem gaal yu mag yi ak ña cay liggéey di dal ak yaw,</div>
<div class="q">waa gaal ya di jënd sam njaay.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Waa Pers ak waa Ludd ak waa Puut,</div>
<div class="q">ñépp a nga woon ca sa mbooloom xare,</div>
<div class="q">di wékk fa yaw seeni pakk ak seen mbaxanay xare.</div>
<div class="q">Ñooñoo la darajaal.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Arwàddeen ñeek sa niti bopp a daan wattoo ca sa kaw miir yépp,</div>
<div class="q">Gammàddeen ñi di wattu say tata,</div>
<div class="q">seeni gànnaay wékke, wër say miir.</div>
<div class="q">Ñooñoo mottli sab taar.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>«“Tarsis dëkk baa doon sab jula ndax sa gépp xeetu alal ju bare, di indi xaalis, weñ gu ñuul ak gu weex ak beteex, di ko weccikoo seen alal.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Waa Geres ak Tubal ak Meseg di say jula, di leen indil ay doom aadama ak ndabi xànjar yu ñuy weccikoo seen koom.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Waa kër Togarma indi ay fas aki gawar aki berkelle, di ko weccikoo seen alal.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Dedaneen ñi di say jula, koomu dun yu bare di jaare say loxo, ñu di la feye bëñi ñey ak bantu jalambaan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Waa Siri it di say jula, di jëndeek yaw lu bare loo defar, di ko wecci per yu jafe, ak ndimo yu xewar, ak séri ràbb ak lẽe ak peri koray ak peri rubi.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yudak réewum Israyil it di say jula, di la wecci bele bu bawoo Minit, ak dugub ak lem ak diwu togg ak diwu yaram.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Dëkkub Damaas di la jula lu bare loo defar ak jépp alal joo barele, di la ko weccee biiñ bu jóge Elbon, ak kawaru xar gu weex.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Waa Weden ak Yawaan bàyyikoo Usal, di la wecci sa koom weñ gu ñu tëgg, ak xasum kaas, ak barax bu xeeñ.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Waa Dedan it di say jula, indil la seen ndimoy tegi fas.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Waa Arabi ak mboolem garmiy Kedar it di julanteek yaw, feye la ay tàppaanga aki kuuy aki bëy.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Julay Saba ak Raama it di julaak yaw, di la indil ngën-gi-safal ak mboolem peru gànjar, ak wurus yu ñuy weccikoo sa alal.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Waa dëkk yii di Karan ak Kane ak Eden ñoom it di say jula, ñook julay Saba ak Asur ak Kilmàdd.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ñooñoo doon say jula yu lay indil yérey tànnéef, ak turki yu yolet, ak yérey ràbb, ak malaan yu yànj, ak goj yu rawaasoo yu wér.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ay gaali Tarsis yu mag a daan yóbbu sam njaay.</div>
<div class="q top-spacing">Nga fees dell, diis gann fi digg xolu géej.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Say joowkat waral la mbeex mi ne màww,</div>
<div class="q">ba digg géej, teewul ngelawal penku damm la.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Sa alal ja, sab yeb, sa njaay ma,</div>
<div class="q">sa niti géej, say mool, say jagalkat, say jaaykat,</div>
<div class="q">ak mboolem sa dag yi ci sa biir,</div>
<div class="q">ak mboolem sa gàngoor gi ci sa biir,</div>
<div class="q">ñooy tàbbeendoo xolu géej keroog sa bésub jéll ba.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Bu say mool yuuxoo,</div>
<div class="q">tefes yaay riir,<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>képp kuy ŋàbb joowu wàcce gaalam.</div>
<div class="q">Nitu géejoo mboolem mool,</div>
<div class="q">ñépp fi suuf lañuy taxaw.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ñoo lay jooyal,</div>
<div class="q">di yuuxu yuux yu metti,</div>
<div class="q">xëppoo suuf,</div>
<div class="q">fërënqu cib dóom.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Yaay tax ñuy nelu,</div>
<div class="q">sol ay saaku di ko ñaawloo,</div>
<div class="q">di la jooye naqaru xol ak yuux yu metti.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ñeey am tiis, yékkatil la kàddug jooy,</div>
<div class="q">jooy la ne:</div>
<div class="q">‘Ana dëkk bu mel ni Tir,</div>
<div class="q">mi ñu wedamal nii biir géej?’<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Ba ngay yebbee géej sam koom,</div>
<div class="q">yaa daan reggal ñu bare.</div>
<div class="q">Sa alal ak sa koom gu bare nga woomale buuri àddina.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Léegi rajaxoo nga biiri gannax ca biir xóotey géej,</div>
<div class="q">sa koom ak sa gàngoor gi ci sa biir, lépp jóoru.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Waa dunoo dun a la tiisoo,</div>
<div class="q">seen yaramu buur ya dawa daw ba ñu ne yasar.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Julay xeet yaa ngi muslu ci saw demin.</div>
<div class="q">Raglu nga mujje,</div>
<div class="q">te doo tekkeeti ba fàww!”»<span id="bookmarks36"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
