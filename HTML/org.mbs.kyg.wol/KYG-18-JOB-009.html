<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ayóoba 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = true;
var baseRef  = "KYG-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-18-JOB-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ayóoba&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='KYG-18-JOB-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ayóoba nee Yàlla du ku ñuy layool</div></div><a id="v1"></a>
<div class="m">
<div class="c-drop">9</div> <span class="v">1</span><span class="vsp">&nbsp;</span>Ayóoba dellu ne ko:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Waaw, noonu la moos, xam naa ko!</div>
<div class="q">Ana nu nit di ame dëgg fa kanam Yàlla?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ku bëgga layook Yàlla it,</div>
<div class="q">mu laaj la junni, doo tontu lenn.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Moo rafet xel, bare doole!</div>
<div class="q">Ana ku koy jéema të, mu jig ko?</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Keey randal tund yi te duñu ko yég;</div>
<div class="q">keey mer, jàllarbi leen,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>gësëm suuf fa mu tege,</div>
<div class="q">ay kenoom jaayu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Keey gëdd jant bi, aaye koo fenk,</div>
<div class="q">ub ràpp biddiiwi asamaan.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Keey wéetoo di firi déndi asamaan,</div>
<div class="q">di daagoo kawtey géej.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Moo sàkk dëllooñ gi féete bëj-gànnaar</div>
<div class="q">ak yaar yi ci digg asamaan,</div>
<div class="q">ak ga ca néegi bëj-saalum.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Keey def jëf ju màgg ju nattuwul,</div>
<div class="q">ak kiraama yu limuwul.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Mu ngoog, daf may romb te duma ko gis,</div>
<div class="q">jàll, wéy te duma ko yég.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Kii, bu këfee, ana ku koy tere?</div>
<div class="q">Ana ku ko naa: «Looy def nii?»<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Yàlla du dànk meram,</div>
<div class="q">ciy tànkam la farandooy Raxab,</div>
<div class="q2">ninki-nànkay géej, di gappru!<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ana nu ma koy àddoo, man?</div>
<div class="q">Ana kàddu yu may layook moom?<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Su sama der setee it, duma mana àddu,</div>
<div class="q">xanaa sama àttekat bii laay tinu.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Su ma ko woon cib layoo, mu wuyu itam,</div>
<div class="q">du tax mu wóor ma ne dina ma teewlu.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Moom mi may rajaxee ngelaw lu réy,</div>
<div class="q">te di ma gaaña gaañ ci dara,<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>mayuma sax ma astandiku,</div>
<div class="q">xanaa reggal ma aw naqar.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Su dee kàttan, kee bare doole!</div>
<div class="q">Su dee wàllu yoon, kan moo ma cay woo?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ma am dëgg, sama kàddu sikkal ma,</div>
<div class="q">ma mucc ayib, sama kàddu teg ma tooñ.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Maa mucc ayib a? Xam!</div>
<div class="q">Maa sib sama dund gii!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Lépp benn la rekk! Moo tax ma ne:</div>
<div class="q">«Ku mucc ayib ak ku bon lay boole fàkkas.»<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Mbas ne jaas, rey ñu deful dara,</div>
<div class="q">Yàlla di leen kekkook seen njàqare.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Àddinaa ngi tege ci loxol ku bon,</div>
<div class="q">te Yàllaa ngi muur gëti àttekat yi!</div>
<div class="q">Su dul moom ana ku mu doon?</div>
<div class="b">&nbsp;</div><span id="bookmarks24"></span><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ab dawkat sax ni samay fan di jeexee ko raw.</div>
<div class="q">Wone nañu gannaaw te gisuñu lu baax.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Samay fan tarxiis nañu, wéy, woyof ni gaali barax,</div>
<div class="q">mbaa jaxaay ju naan jàyy cim rëbbam.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Su ma nee: «Naa fàtte sama tawat,</div>
<div class="q">leeral kanam te bég,»<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>du tee ma ragal mboolem samay mitit,</div>
<div class="q">nde xam naa ne du tee nga topp ma.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ndegam maa tooñ,</div>
<div class="q">ana lu may sonn, doye?<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Su ma raggoo woon saabu,</div>
<div class="q">ba raxasoo xeme sax,<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>du tee nga tàbbal ma cim leeñ,</div>
<div class="q">ba samay yére sax seexlu ma.</div>
<div class="b">&nbsp;</div><span id="bookmarks31"></span><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Yàlla da dul nit ni man, ba may weranteek moom,</div>
<div class="q">di ànd ak moom, layooji.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Su amoon sax kuy dox sunu digg, jubale nu;</div>
<div class="q">sañ noo boole teg loxo,<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>teggil ma yetam, mu sore ma,</div>
<div class="q">ba darajaam ju raglu dootu ma tiital,<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>konoon ma wax ak moom te duma tiit.</div>
<div class="q">Waaye gannaaw demewul noonu, man laak man!<span id="bookmarks35"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
