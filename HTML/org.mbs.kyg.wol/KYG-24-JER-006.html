<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Yeremi 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">6.20 </span><span class=\"fk\">Saba </span><span class=\"ft\">am réew la wu bokk ci sowu Arabi, fa féete suuf.</span></div>"
};

initFootnotes(footnotes);


// Glossary entries
var glossary = {
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>",
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-62": "<div><span class=\"k\">sarxalkat b-:</span> Ab sarxalkat njiitu diine la bu sasoo di rendil jaamukat yi seeni sarax. Muy yéefar yi di bànni Israyil, ku ci nekk amoon na ay sarxalkatam yu leen di taxawal ca kanam ka ñu gëm, mu dim tuur su dee yéefar yi, mbaa muy Aji Sax ji, su dee bànni Israyil. Yàlla moo taamu ñi bokk ci giirug Lewi, doomu Yanqóoba, ñuy Aaróona ak ñi askanoo ci moom, ngir ñu taxawal bànni Israyil fa kanamam. Sarxalkati bànni Israyil ay góor lañu yu ñu sellalal Yàlla, ñu féetewoo liggéeyam. Ñoo sasoo liggéey biy jubale mbooloo meek Yàlla. Ñoo leen di sarxalal te ñoo yore liggéeyu jaamu Yàlla bi. <span class=\"bd\">Sarxalkat bu mag bi</span> moo doon kilifay sarxalkat yi, te mooy misaal Almasi Yeesu, mi nuy àgge fa Yàlla.</div>",
    "G-61": "<div><span class=\"k\">Sarax yi:</span> Sarax yi ñuy wax fii, Yàlla lañu koy jagleel. Bànni Israyil amoon nañu xeeti sarax yu bare: ay saraxi yéene ak ay saraxi sañul-bañ ak sarax su ñuy tuural Yàlla ak saraxu xaalis ak saraxu pepp. Waaye li ci ëpp ay saraxi tuur deret la woon yu leen Yàlla tegoon, ngir seen njéggalug bàkkaar. Su ko defee ñu mana dëkke jokkook moom, Yàlla ju sell ji, ndax saraxu deret ja. Am na ci ay sarax, Yàlla da ciy xamal bànni Israyil ne peyug bàkkaar mooy dee, te deewu jur, gi ñuy sarxal, njot la ci boroom sarax bi. Bu loolu weesoo, deretu sarax dina fóot sobes bàkkaar itam, muy sobe suy topp nit mbaa lenn ci jumtukaayi jaamookaay ba.</div><div class=\"pi\"><span class=\"bd\">saraxu cant ci biir jàmm:</span> Mooy sarax, si ñu daan sante Yàlla jàmmam. Sarax boobu ag jur lay doon gu ñuy séddale ñetti cér. Benn bi, ñu lakkal ko Aji Sax ji ci sarxalukaay bi, ba mu jeex. Benn bi, sarxalkat yi féetewoo ko. Ñetteel bi, ki sarxe moo koy lekk, ak waa këram.</div><div class=\"pi\"><span class=\"bd\">saraxu dóomal:</span> Seetal ci <span class=\"bd\">saraxu rendi-dóomal</span>.</div><div class=\"pi\"><span class=\"bd\">saraxu ndoortel meññeef:</span> Meññeef mu jëkka ñor la bànni Israyil daa sarxalal Aji Sax ji, mu yemook seen màggalu Ngóobum at mu nekk. Muy la jëkka ñor, di lu góor lu nit ak jur taawloo, lépp lañu séddoon Aji Sax ji, muy moomeelu boppam.</div><div class=\"pi\"><span class=\"bd\">saraxu pepp m-:</span> Peppam bele la mu ñuy jagleel Yàlla. Lenn li, ñu jaxase kook cuuraay ak diwu oliw, taal ko. Li ci des sarxalkat bee ko moom. Sarax la su ñu daan defal Aji Sax ji, muy galag bu ñuy nangoo nguuram, nangoo ko moomeel gu mat sëkk gu mu moom bakkanu ki koy joxe. Nit ki daan ko yeesloo ngiñam ne dina sàmmonte ak kóllëreg Aji Sax ji.</div><div class=\"pi\"><span class=\"bd\">saraxu peyug tooñ:</span> Bu nit tooñee ci lenn lu sell lu mu teddadil, muy jumtukaay bu sell mbaa sarax, mbaa lu bokk ci bànni Israyil gi Yàlla sellal, mbaa mu sofental sellngay turu Yàlla; bu defee lenn ci yooyu, pey gu mat sëkk war na ko ci gépp tooñ gu ni mel, te war na caa teg daan bu tollook benn xaajub juróomeel, ñeel ka mu tooñ. Gannaaw loolu itam war na caa boole sarax bu muy defal Yàlla, doora am njéggal.</div><div class=\"pi\"><span class=\"bd\">saraxu póotum bàkkaar:</span> Ci misaal, sarax la suy dindi sobe, di far ag tooñ tey musal boroom ci mbugalu bàkkaar. Ag jur lay doon gu nit ki di rendil Yàlla, defal ko ko sarax. Bu ñu tuuree deret ji, bakkanu jur gi mooy wuutu bakkanu ki sarxe. Sarax boobu it dees koy lakk.</div><div class=\"pi\"><span class=\"bd\">saraxu rendi-dóomal:</span> Mooy tekki sarax su kenn dul lekk dara. Dañu koy lakk muy saxar, ba jeex, jagleel lépp Yàlla.</div><div class=\"pi\"><span class=\"bd\">sarax su ñuy tuural Aji Sax ji, saraxu tuuru:</span> Saraxu naan la bu ñu daan defal Yàlla, muy ànd ak saraxu rendi-dóomal mbaa saraxu pepp. Li ci ëpp biiñ la daan doon, ñu di ko sotti ca taatu sarxalukaay ba.</div><div class=\"pi\"><span class=\"bd\">saraxu yéene:</span> Xeetu saraxu cant la ci biir jàmm. Day neex boroom, mu def ko, waaye du wartéef.</div><div class=\"pi\"><span class=\"bd\">sarax bu ñuy yékkati, jébbal Aji Sax ji:</span> Turu sarax soosu day wone ne dañu ko daan yékkati, mel ni ku koy jox Aji Sax ji, door koo wàcce. Jombul ay yooni yoon lañu ko daan yékkati, wàcce.</div>"
};

initFootnotes(glossary);

});

// Chapters
var chapters = [ { start: 1, end: 52 }];
var hasIntro = false;
var baseRef  = "KYG-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-24-JER-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Yeremi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='KYG-24-JER-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Gawub Yerusalem nuyoo na</div></div><a id="v1"></a>
<div class="m top-spacing">
<div class="c-drop">6</div> <span class="v">1</span><span class="vsp">&nbsp;</span>«Yeen askanu Beñamin, fëxleen,</div>
<div class="q top-spacing">génn Yerusalem.</div>
<div class="q">Wal-leen liit gi fa Tekowa,</div>
<div class="q">jafaleleen jum yi Bet Kerem, artoo ko,</div>
<div class="q">musiba kat a ngi yëre bëj-gànnaar,</div>
<div class="q">di safaan bu réy.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Yaw <span class="footnote selectable" id="G-71">Siyoŋ</span>, dëkk bu taaru bi te xejj,</div>
<div class="q">dama lay dammat.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ay sàmm ak seeni gétt ci sa kaw,</div>
<div class="q">ñu samp seeni xayma, wër la,</div>
<div class="q">di foral, ku nekk ak pàccam.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ñii ne: “Waajal-leen xare baak ñoom,</div>
<div class="q">nu songi leen digg bëccëg.</div>
<div class="q">Waaye wóoy nun, jant a ngi lang,</div>
<div class="q">keru ngoon di law!”<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ñee ne: “Nan song congum guddi boog,</div>
<div class="q">ba rajaxe seen kër yu yànj.”»</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span><span class="footnote selectable" id="G-3">Aji Sax</span> ji Boroom gàngoor yi déy da ne:</div>
<div class="q">«Gorleeni bant,</div>
<div class="q">sëkke Yerusalem, gaw ko!</div>
<div class="q">Dëkk bii dees koy mbugal,</div>
<div class="q">àqu noteel la fees dell.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ni bëtu ndox di dawe,</div>
<div class="q">ni lañuy dawale seenug coxor.</div>
<div class="q">Fitnaak salfaañooy riir ci dëkk bi,</div>
<div class="q">gisuma lu moy jagadeek loraange!»<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>«Yeen waa Yerusalem, deeleen dégg</div>
<div class="q">bala ma leena dëddu,</div>
<div class="q">ba gental réew mi</div>
<div class="q">gent bu kenn dëkkul.»<span id="bookmarks8"></span></div>

<div class="s"><div id="s2">Askan wa të na</div></div><span id="bookmarks8"></span><a id="v9"></a>
<div class="q-v top-spacing"><span class="v">9</span><span class="vsp">&nbsp;</span><span class="footnote selectable" id="G-3">Aji Sax</span> ji Boroom gàngoor yi dafa wax ne:</div>
<div class="q">«Nañu witta witt ndesu Israyil,</div>
<div class="q">ni ñuy witte reseñ,</div>
<div class="q">ba nga dawalaat say loxo ca car ya.»<span id="bookmarks9"></span></div>
<div class="sp"><div id="sp1">Yeremeey wax</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Moo kan laay waxal,</div>
<div class="q">àrtu ko ba mu déglu,</div>
<div class="q">yii boroom noppi paaxee tëë teewlu!</div>
<div class="q">Kàddug <span class="footnote selectable" id="G-3">Aji Sax</span> jaa ngii,</div>
<div class="q">mel ni lu ñu rus,</div>
<div class="q">lu ñu safoowul!</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Maa ngi meral Aji Sax ji ba fees</div>
<div class="q">ba manatuma koo dékku.</div>
<div class="q">Aji Sax ji nee: «Sippi ko tuut-tànk yi ci mbedd mi,</div>
<div class="q">sippiwaale ko waxambaane yi daje,</div>
<div class="q">mu laawaale jëkkër ak jabar,</div>
<div class="q">mag ak màggat,<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>seeni kër doon alali jaambur,</div>
<div class="q">ak seeni tool it ak seeni jabar.</div>
<div class="q">Maay xàcci sama loxo déy,</div>
<div class="q">dal ci kaw waa réew mi.»</div>
<div class="q">Kàddug Aji Sax jee.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>«Ndax ki gëna tuut ba ki gëna mag,</div>
<div class="q">ñépp a ngi lewal lu lewul.</div>
<div class="q">Yonent akub <span class="footnote selectable" id="G-62">sarxalkat</span>,</div>
<div class="q">ñépp a ngi wor.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Sofental nañu sama pajum ñoñ ñi dammtoo,</div>
<div class="q">naan: “Jàmm, lépp jàmm!”</div>
<div class="q">te jàmm amul.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ñu wara am gàcce ci seen jëf ju siblu,</div>
<div class="q">te gàcce gàcceelu leen.</div>
<div class="q">Xamuñu sax luy kersa!</div>
<div class="q">Moo tax ñuy fëlëñoondook ñiy fëlëñu.</div>
<div class="q">Kera ba ma leen di dikkal, ñooy tërëf.»</div>
<div class="q">Aji Sax jee ko wax.<span id="bookmarks15"></span></div>

<div class="s"><div id="s3">Pexey askan wi jur na musiba</div></div><span id="bookmarks15"></span><a id="v16"></a>
<div class="q-vv top-spacing"><span class="v">16</span><span class="vsp">&nbsp;</span><span class="footnote selectable" id="G-3">Aji Sax</span> ji dafa wax ne:</div>
<div class="q">«Taxawleen ca selebe yoon wa, xool,</div>
<div class="q">te laajte yoon ya woon,</div>
<div class="q">ne: “Ana yoonu mbaax?”</div>
<div class="q">Ngeen awe ca, am noflaayu bakkan.»</div>
<div class="q">Ñu lànk ne: «Awunu ca.»<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>«Ma tabbal leeni wattukat</div>
<div class="q">ne: “Teewluleen liit gu jib.”»</div>
<div class="q">Ñu lànk ne: «Teewluwnu.»<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>«Moo tax yeen xeet yi, dégluleen;</div>
<div class="q">yeen waaso yi, seedeleen liy xaar ñii.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Yeen waa àddina, dégluleen!</div>
<div class="q">Maa ngii di indil askan wii musiba,</div>
<div class="q">seeni pexe jural leen.</div>
<div class="q">Ñoo faalewul samay kàddu,</div>
<div class="q">gàntal sama yoon.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Lu may doye lii?</div>
<div class="q">Ndàbb lu jóge Saba<span class="footnote selectable" id="F-0"><sup>a</sup></span>,</div>
<div class="q">diw gu xeeñ, bawoo réew mu sore?</div>
<div class="q">Seeni <span class="footnote selectable" id="G-61">saraxi rendi-dóomal</span> safu ma;</div>
<div class="q">seen saraxi jur, bugguma.»<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Moo tax Aji Sax ji wax ne:</div>
<div class="q">«Maa ngii di tegal askan wii</div>
<div class="q">ay pakk, ñu fakkastaloondoo,</div>
<div class="q">baay ak doom,</div>
<div class="q">dëkkandook ub xarit,</div>
<div class="q">ñépp sànku.»<span id="bookmarks21"></span></div>

<div class="s"><div id="s4">Noon sàqee na bëj-gànnaar</div></div><span id="bookmarks21"></span><a id="v22"></a>
<div class="q-vv top-spacing"><span class="v">22</span><span class="vsp">&nbsp;</span><span class="footnote selectable" id="G-3">Aji Sax</span> ji dafa wax ne:</div>
<div class="q">«Aw askan a ngii bàyyikoo réewum bëj-gànnaar,</div>
<div class="q">xeet wu mag lañuy doon, sàqee fa cati àddina.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Fitt aku xeej lañuy ŋëb,</div>
<div class="q">néeg lool, duñu yërëm;</div>
<div class="q">seen coow ni riirum géej,</div>
<div class="q">ñu war seeni fas, rëpptal,</div>
<div class="q">làng-déral leen,</div>
<div class="q">yeen waa <span class="footnote selectable" id="G-71">Siyoŋ</span>, dëkk bu taaru bi.»<span id="bookmarks23"></span></div>
<div class="sp"><div id="sp2">Waa Yerusalem ay wax</div></div><span id="bookmarks23"></span><a id="v24"></a>
<div class="q-vv top-spacing"><span class="v">24</span><span class="vsp">&nbsp;</span>«Danoo dégg riir mi,</div>
<div class="q">sunuy yoxo yoqi,</div>
<div class="q">njàqare ne nu taral,</div>
<div class="q">ni mititu mat.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Kii naa: “Bul génn ci àll bi!”</div>
<div class="q">Kee naa: “Bul jaar ci yoon wi!”</div>
<div class="q">Saamar kay a nga ca loxol noon ba,</div>
<div class="q">tiitaange dajal fépp!»<span id="bookmarks25"></span></div>
<div class="sp"><div id="sp3">Yeremeey wax</div></div><span id="bookmarks25"></span><a id="v26"></a>
<div class="q-vv top-spacing"><span class="v">26</span><span class="vsp">&nbsp;</span>Éey bokk yi, sol-leeni saaku,</div>
<div class="q">diwoo dóom, ñaawloo ko.</div>
<div class="q">Ñaawluleen ni kuy dëj benn bàjjo</div>
<div class="q">te jooy jooy yu metti,</div>
<div class="q">nde yàqkat bi day jekki,</div>
<div class="q">ne sunu kaw dàll!<span id="bookmarks26"></span></div>
<div class="sp"><div id="sp4">Yàllaay wax</div></div><span id="bookmarks26"></span><a id="v27"></a>
<div class="q-vv top-spacing"><span class="v">27</span><span class="vsp">&nbsp;</span>«Maa la def sama nattukatu ñoñ,</div>
<div class="q">nga di leen nattu ni ñuy nattoo xaalis,</div>
<div class="q">te war leena seetlu, nemmiku seen jikko.»<span id="bookmarks27"></span></div>
<div class="sp"><div id="sp5">Yeremeey wax</div></div><span id="bookmarks27"></span><a id="v28"></a>
<div class="q-vv top-spacing"><span class="v">28</span><span class="vsp">&nbsp;</span>Ñoom ñépp a di fippukat yu fétteeral,</div>
<div class="q">wër di sos,</div>
<div class="q">dëgërle ni xànjar ak weñ gu ñuul.</div>
<div class="q">Ñoom ñépp di yàqkat.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Tëgg wal taalam, mu yànj;</div>
<div class="q">sawara seeyal beteex.</div>
<div class="q">Xellees na koo xelli ci neen,</div>
<div class="q">taxul li ci bon génn.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Dees na leen wooye mbuubitum xaalis,</div>
<div class="q">nde <span class="footnote selectable" id="G-3">Aji Sax</span> ji buub na leen, sànni.<span id="bookmarks30"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
