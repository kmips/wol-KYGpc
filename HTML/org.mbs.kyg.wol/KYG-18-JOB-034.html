<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ayóoba 34</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = true;
var baseRef  = "KYG-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-18-JOB-033.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ayóoba&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;34&nbsp;&nbsp;</a></span>
  <span class="button"><a href='KYG-18-JOB-035.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Eliyu nee Ayóoba moy na dëgg</div></div><a id="v1"></a>
<div class="m">
<div class="c-drop">34</div> <span class="v">1</span><span class="vsp">&nbsp;</span>Eliyu dellu ne:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Yeen ñi xelu, dégluleen samay wax,</div>
<div class="q">yeen ñi xam, teewluleen ma.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Purux déy ay mosu ñam,</div>
<div class="q">nopp natt kàddu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Kon nan ànd seet li dëggu</div>
<div class="q">te bokk ràññee li baax.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Baay Ayóoba kat nee moo yey,</div>
<div class="q">Yàlla xañ ko dëggam.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu am dëgg, ñu ne moo fen,</div>
<div class="q">tooñul, mu jam ko fittu ndee.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ana ku mel ni Baay Ayóoba mii,</div>
<div class="q">di ñaawle ni muy naanem ndox,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>di àndandook ñiy def lu ñaaw,</div>
<div class="q">di lëngook nit ñu bon ñi,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>te naa: «Nit ki seet bànneexu Yàlla,</div>
<div class="q">ana lu mu koy jariñ?»<span id="bookmarks9"></span></div>

<div class="s"><div id="s2">Yàlla du def lu bon</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Kon yeen niti xel ñee, dégluleen ma,</div>
<div class="q">Yàlla jegewul fenn mbon!</div>
<div class="q">Aji Man ji jegewul mukk njubadi!<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Jëfu doom aadama ji daal, moom la koy fey;</div>
<div class="q">na nit kiy jëfe rekk la koy yoole.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Li wóor mooy Yàlla du def lu bon,</div>
<div class="q">Aji Man ji du jalgati yoon.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ana ku ko dénk kilifteefu dun bi?</div>
<div class="q">Ana ku ko yen àddina wërngal këpp?<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Bu ci Yàlla yebu woon,</div>
<div class="q">ba roccim xelam ak noowam,<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>bépp boroom bakkan ay bokk ne lasiim,</div>
<div class="q">doom aadama dellu di pëndub suuf.<span id="bookmarks15"></span></div>

<div class="s"><div id="s3">Yàlla amul par-parloo</div></div><span id="bookmarks15"></span><a id="v16"></a>
<div class="q-vv top-spacing"><span class="v">16</span><span class="vsp">&nbsp;</span>Ndegam am ngag dégg, déggal lii,</div>
<div class="q">teewlul sama kàddu gii.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Manees naa jiite te bañ yoon?</div>
<div class="q">Am dangay sikkal ki njubam matale?<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Kii moo naan buur: «Yaa sew!»</div>
<div class="q">naa garmi: «Yaa bon!»<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Kii du far kàngam,</div>
<div class="q">du teg ku am ci kaw ku ñàkk,</div>
<div class="q">nde ñoom ñaar la boole sàkk.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Nes tuut, dee dikke xaaju guddi,</div>
<div class="q">mbooloo fippu, kàngam ya ne mes,</div>
<div class="q">boroom doole sànku, te loxo laalu ko.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Yàlla déy a ngi ne jàkk ci jaar-jaari nit ki,</div>
<div class="q">di xool bépp jéegoom.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Du fenn fu lëndëm mbaa fu ne këruus,</div>
<div class="q">fu kuy def lu ñaaw mana làqoo.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Yàlla daal, soxlawula liñbat nit ki,</div>
<div class="q">bala mu koy woo cib àtte.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Mooy rajaxe boroom doole te du laajte,</div>
<div class="q">daldi fal keneen mu wuutu ko.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Moo ràññee moos jëfi boroom doole,</div>
<div class="q">ba jàllarbi ko genn guddi, mu rajaxoo.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Moo koy dóore fu ne fàŋŋ,</div>
<div class="q">ni ñuy dóore ku bon.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Li ko waral di boroom doolee dëddu Yàlla,</div>
<div class="q">sofental mboolem digley yoonam,<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>ba yuuxi baadoola yi àgg fa moom,</div>
<div class="q">mu dégg yuuxi néew-ji-doole ya.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Bu Yàlla nee cell, ana ku koy ŋàññ?</div>
<div class="q">Bu làqee kanamam, ana ku koy niir?</div>
<div class="q">Xeet yeek nit ñi la boole tiim,<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>ngir yéefar bi baña falu,</div>
<div class="q">bay tàbbal aw xeet ciy fiir.<span id="bookmarks30"></span></div>

<div class="s"><div id="s4">Eliyu nee kàdduy Ayóoba du xel</div></div><span id="bookmarks30"></span><a id="v31"></a>
<div class="q-vv top-spacing"><span class="v">31</span><span class="vsp">&nbsp;</span>Su nit ki nee Yàlla:</div>
<div class="q">«Jot naa samab añ, dootuma bàkkaar.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Won ma sama tooñ yi ma gisul.</div>
<div class="q">Su ma defee lu ñaaw, dootuma ko def!»<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Kooku, Yàlla dina ko mbugal a?</div>
<div class="q">Lu ciy sa xalaat, yaw miy diiŋat,</div>
<div class="q">gannaaw yaay seet te du maay seet?</div>
<div class="q">Waxal boog, loo ci xam!<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Niti xel ñi dinañu wax,</div>
<div class="q">ñook ku rafet xel ku may déglu,<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>ne ma: «Ayóoba mii waxewul xam-xam,</div>
<div class="q">te kàddoom yi du xel.»<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Kon na àtteb Baay Ayóoba mii mat sëkk,</div>
<div class="q">nde tontam bokk na ci tontu nit ñu bon ñi.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Moo bàkkaar, doyatul muy diiŋat,</div>
<div class="q">di werante ci sunu biir,</div>
<div class="q">di kebetu ci kaw Yàlla.<span id="bookmarks37"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
