<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 21</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">21.2 </span><span class=\"ft\">Waxyu bii mu ngi jëm ci wàllu Yuda gi féete bëj-saalum.</span></div>",
    "F-1": "<div class=\"footnote-p\"><span class=\"fr\">21.30 </span><span class=\"ft\">Buur Cedesyas lañuy wax fii. Cedesyas mooy buur bi mujj ci askanu Daawuda. Seetal ci <span class=\"bk\">2.Buur ya</span> 25.4-7.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-78": "<div><span class=\"k\">waxyu:</span> Wax lay doon, ju Yàlla déey ab yonent, mu di ko biral ci ndigalal Yàlla. Leeleeg bu ab yonent tolloo ci biral waxyu, day mel ni ku daanu leer.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-020.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;21&nbsp;&nbsp;</a></span>
  <span class="button"><a href='KYG-26-EZK-022.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Woyu saamar jib na</div></div><a id="v1"></a>
<div class="m">
<div class="c-drop">21</div> <span class="v">1</span><span class="vsp">&nbsp;</span>Kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Yaw nit ki, neel jàkk yoonu ndijoor, sànnil kàddu ci kaw bëj-saalum googu, waxal <span class="footnote selectable" id="G-78">waxyu</span> ci kaw gottub Negew boobu<span class="footnote selectable" id="F-0"><sup>a</sup></span>.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Dangay wax waa gottub diiwaanu Negew, ne leen: “Déglul kàddug Aji Sax ji. Boroom bi Aji Sax ji dafa wax ne: Maa ngii di jafal ci sa biir, daay guy xoyom sa garab yépp, gu naat ak gu wow. Dara du ko mana fey. Daay ga day jóge bëj-saalum ba bëj-gànnaar te ñépp a cay lakk,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>ba mboolem kuy dund xam ne man Aji Sax ji maa ko taal te du fey.”»<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ma ne ko: «Éey Boroom bi Aji Sax ji, ñii déy a ngi wax ci man, naan: “Kii moom xanaa day léeb ak a léebaat rekk?”»<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ba loolu amee kàddug Aji Sax ji dikkal ma ne ma:<span id="bookmarks6"></span> <a id="v7"></a><span class="v">7</span><span class="vsp">&nbsp;</span>«Yaw nit ki, jàkkaarlool ak Yerusalem, nga sànni kàddu bérab yu sell yi te nga wax waxyu ci kaw réewum Israyil.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Waxal réewum Israyil ne ko: “Aji Sax ji dafa wax ne: Maa ngi nii fi sa kaw. Maay boccee sama saamar mbaram, daldi dagge fi yaw ku jub ak ku bon.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Dagge fi yaw ku jub ak ku bon moo may taxa boccee sama saamar mbaram, dal ci mboolem kuy dund, bëj-saalum ba bëj-gànnaar,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>ba képp kuy dund xam ne man Aji Sax ji maa bocci sama saamar, te du dellu mbaram.”<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yaw nit ki, binnil, neel yàcc, di binnee naqar, ñuy gis.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Dees na la laaj ne la looy binni. Nga ne leen: “Xanaa mbir mi ma dégg. Bu agsee fit yépp ay rëcc, loxo yépp nasax, xol yépp jeex, óom yépp di fenqoo. Mu ngooguy dikk te dina am. Kàddug Boroom bi Aji Sax jee.”»<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ba loolu amee kàddug Aji Sax ji dikkal ma ne ma:<span id="bookmarks13"></span> <a id="v14"></a><span class="v">14</span><span class="vsp">&nbsp;</span>«Yaw nit ki, waxal bii waxyu, nga ne: “Boroom bi dafa wax ne:</div>
<div class="q top-spacing">Saamar a ngoog,</div>
<div class="q">saamar bu ñu xacc, jonj ko!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Dees koo jonj ngir bóome,</div>
<div class="q">jonj koo jonj ba muy tàkk.</div>
<div class="q">Ana nu nu mana bége lii? Ngeen ne Aji Sax ji nee: ‘Yetu nguurug Yuda sama doom a ngi fi.’</div>
<div class="q">Waaye saamar bi faalewul benn bant!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Santaane nañu ñu jonj saamar bi,</div>
<div class="q">ba loxo man koo téye,</div>
<div class="q">ñu xacc ko, jonj ko,</div>
<div class="q">nar koo teg ci loxol bóomkat.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Yaw nit ki, yuuxul, jooyal,</div>
<div class="q">saamar bi dikkal na sama ñoñ,</div>
<div class="q">dikkal mboolem kàngami Israyil,</div>
<div class="q">boole leen ak sama ñoñ, jalax ci kaw saamar.</div>
<div class="q">Kon nag, màttul, wiccax!<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Nattu bi metti na!</div>
<div class="q">Bu yetu nguur, wi saamar bi xeeb, demee, ana luy xew?</div>
<div class="q">Kàddug Boroom bi Aji Sax jee.”</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>«Yaw nit ki, jottlil waxyu,</div>
<div class="q">ŋëbal bii loxo, dóor ca bee.</div>
<div class="q">Na saamar bi dal benn yoon, ñaari yoon, ba ñett,</div>
<div class="q">saamaru ndee la, saamar baay bóom ñu bare,</div>
<div class="q">gaw leen,<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>yóbbuw fit,</div>
<div class="q">tërëfloo ñu bare.</div>
<div class="q">Seen buntoo bunt laa teg saamaru bóomkat.</div>
<div class="q">Ndeysaan, bii saamar bu ñu defar ba muy tàkk,</div>
<div class="q">xacc ko ngir bóome.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Saamar, ñaweel sa ndijoor,</div>
<div class="q">walbatiku, jëm càmmoñ,</div>
<div class="q2">ak foo mana jublu,<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>man it ma ŋëb bii loxo, dóor ca bee,</div>
<div class="q">ba giifal sama xadar.</div>
<div class="q">Man Aji Sax ji maa ko wax.»<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ba loolu amee kàddug Aji Sax ji dikkal ma ne ma:<span id="bookmarks23"></span> <a id="v24"></a><span class="v">24</span><span class="vsp">&nbsp;</span>«Yaw nag nit ki, sàkkal ñaari yoon yu saamaru buuru Babilon di jaare dikk; ñaari yoon yuy bàyyikoo menn um réew. Tegal fa buntu yoon wu ci nekk màndarga muy tegtale dëkk ba yoon wa jëm;<span id="bookmarks24"></span> <a id="v25"></a><span class="v">25</span><span class="vsp">&nbsp;</span>wenn yoon wa jëme saamaru Babilon ca Raba, dëkkub Amoneen ñi; wa ca des jëme ko Yerusalem, dëkk ba ñu dàbbli, ca Yuda.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Buuru Babilon a ngay taxaw ca selebe yoon wa, fa ñaari yoon ya séddlikoo, ngir gisaane. Dina yëngal fitti seetukaay yi, xool ci terafim yi, jumtukaay yi ñuy gisaanee, te dina xool ci resu jur.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Fitt giy misaal Yerusalem ndijooram lay wadd. Mu sës dénki dàjjikaay yi, yéene ndigalu bóome, xaacu, daldi sës dénki dàjjikaay yi ci bunt yi, yékkati sëkk yi, ngir taxawal ab gawukaaay.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Waa Yerusalem foog ne ngisaane googu misaal seen jéll, caaxaan la, ndax ngiñ moo lal seen kaaraange, ba du deñ. Waaye buuru Babilon a leen di fàttli seenug tooñ, ba jàpp leen njaam.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>«Moo tax Boroom bi Aji Sax ji dafa wax ne: Gannaaw yeena fàttliku seen ñaawtéef, seeni tooñ ne fàŋŋ, seeni bàkkaar fés ci seen jëf jépp, gannaaw yeena ñaaw ñaawtéef gu ñu leen di fàttlikoo, dees na leen jàpp.</div>
<div class="b">&nbsp;</div><span id="bookmarks29"></span><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>«Waaye yaw garmib Israyil bu teddadi bu bon bi,</div>
<div class="q">sa bés dikk na, sa àppu mbugal mat na.<span class="footnote selectable" id="F-1"><sup>b</sup></span><span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Boroom bi Aji Sax ji dafa wax ne:</div>
<div class="q">Dindil kaala gi, foq mbaxanam buur mii;</div>
<div class="q">la woon wonni na,</div>
<div class="q">ku noon dett jóg, ku jóg, detteelu.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Tasaaroo, tasar, maa ko naa tasar!</div>
<div class="q">Lépp ay wonni,</div>
<div class="q">ba keroog boroom àtte bi dikk, ma jox ko ko.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>«Yaw nag nit ki, jottlil bii waxyu, nga ne: “Boroom bi Aji Sax ji dafa wax ci mbirum Amoneen ñeek seeni saaga ne:</div>
<div class="q top-spacing">Saamaroo saamar,</div>
<div class="q">bocciku, nara bóome,</div>
<div class="q">xacce ba mana yàppe,</div>
<div class="q">di tàkk ni melax.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Gisal nañu leen peeñuy caaxaan,</div>
<div class="q">gisaaneel leeni fen.</div>
<div class="q">Teewul saamar ba di tege ca ndoddi</div>
<div class="q2">ñu bon ñi ñu nara bóom,</div>
<div class="q">seen bés taxaw,</div>
<div class="q">seen mujjantalu mbugal teew.</div>
<div class="b">&nbsp;</div><span id="bookmarks34"></span><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>«“Léegi dellooleen saamar ci mbaram.</div>
<div class="q">Saamaroo, fa ñu la sàkke woon,</div>
<div class="q">ca réew ma nga cosaanoo, fa laa lay àttee.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Maa lay xëpp samam sànj,</div>
<div class="q">wal sama sawaras xadar fi sa kaw,</div>
<div class="q">jébbal la nit ñu néeg,</div>
<div class="q">ñu xareñ ci sànke.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Yaay doon mattum sawara wa,</div>
<div class="q">sa deretu boroom ne xéew fi digg réew mi,</div>
<div class="q">ba deesatu la fàttliku.</div>
<div class="q">Man Aji Sax ji maa ko wax!”»<span id="bookmarks37"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
