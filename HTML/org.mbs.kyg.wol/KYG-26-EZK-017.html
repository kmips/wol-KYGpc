<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">17.3 </span><span class=\"fk\">jaxaay ji </span><span class=\"ft\">mooy Buuru Babilon, Nabukodonosor mi nangu woon Yerusalem.</span></div>",
    "F-1": "<div class=\"footnote-p\"><span class=\"fr\">17.4 </span><span class=\"fk\">dagg car bu ndaw </span><span class=\"ft\">mooy ba ñu yóbboo Buur Yowakin ngàllo ca Babilon.</span></div>",
    "F-2": "<div class=\"footnote-p\"><span class=\"fr\">17.5 </span><span class=\"fk\">jiwum réew mi </span><span class=\"ft\">mooy Cedesyas baayu Yowakin bu ndaw. Buur Cedesyas la Nabukodonosor dénkoon nguurug Yuda.</span></div>",
    "F-3": "<div class=\"footnote-p\"><span class=\"fr\">17.7 </span><span class=\"fk\">jeneen jaxaay ju mag </span><span class=\"ft\">mooy Firawna buuru Misra.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='KYG-26-EZK-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Fecci kóllëre, peyam du jaas</div></div><a id="v1"></a>
<div class="m">
<div class="c-drop">17</div> <span class="v">1</span><span class="vsp">&nbsp;</span>Gannaaw loolu kàddug <span class="footnote selectable" id="G-3">Aji Sax</span> ji dikkal na ma, ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yaw nit ki, caxal waa kër Israyil aw cax, ci biir léeb woo leen di léebal.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ne leen: «Boroom bi Aji Sax ji dafa wax ne:</div>
<div class="q top-spacing">Jaxaay<span class="footnote selectable" id="F-0"><sup>a</sup></span> ju mag la woon, réyi laaf, guddi dunq,</div>
<div class="q">sëq lipp, yànj lool.</div>
<div class="q">Mu dikk ba Libaŋ, jàpp ci collu genn garabu seedar,<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>dagg car bu ndaw<span class="footnote selectable" id="F-1"><sup>b</sup></span> ba ca gëna kawe,</div>
<div class="q">yóbbu ba menn réewum jula,</div>
<div class="q">jëmbat ko ca biir dëkkub jaaykat ya.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Mu sàkk ci jiwum réew mi<span class="footnote selectable" id="F-2"><sup>c</sup></span>,</div>
<div class="q">def ko ci suuf su nangu,</div>
<div class="q">dendale kook ndox mu ne xéew,</div>
<div class="q">ni kuy jëmbat garabu sóol.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu jebbi, dig reseñ, gëna yaatu te gàtt taxawaay.</div>
<div class="q">Car ya ne coleet wuti jaxaay ja,</div>
<div class="q">reen ya des ca suufam.</div>
<div class="q">Mu di reseñ gu saxi car,</div>
<div class="q">firiy bànqaas.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>«Jeneen jaxaay ju mag<span class="footnote selectable" id="F-3"><sup>d</sup></span> daldi ne jimeet,</div>
<div class="q">réyi laaf, sëq lipp.</div>
<div class="q">Reseñ ja jekkee jekki tàllal koy reenam,</div>
<div class="q">di ŋaf-ŋafi, firiy bànqaasam, wuti ko,</div>
<div class="q">ngir mu suuxat ko fa mu jëmbate woon.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Tool bu nangu bu feggook ndox mu ne xéew la jëmbate woon,</div>
<div class="q">ngir naat, meññ, ba doon reseñu ngëneel.</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>«Neel, Boroom bi Aji Sax ji dafa wax ne:</div>
<div class="q">Mbaa jooju reseñ dina baaxle?</div>
<div class="q">Mbaa jeneen jaxaay ja du buddiy reenam,</div>
<div class="q2">buur doom ya,</div>
<div class="q">ba lu mu jebbile woon lax,</div>
<div class="q">ba buddi reen ya du laaj përëg bu réy,</div>
<div class="q2">mbaa nit ñu bare?<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ma nga noonu jëmbate, waaye mbaa dina baaxle yee?</div>
<div class="q">Mbaa ngelawal penku du ko laal rekk mu laxa lax?</div>
<div class="q">Mbaa du lax fa mu saxe?»<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ba loolu amee kàddug Aji Sax ji dikkal ma ne ma:<span id="bookmarks11"></span> <a id="v12"></a><span class="v">12</span><span class="vsp">&nbsp;</span>«Waxal waa kër fippukat yi, ne leen: “Xamuleen lu mbir yooyu di wund?” Ne leen: “Mu ngoogu, buuru Babilon a dem Yerusalem, jàpp buur baak kàngam ya, ànd ak ñoom, yóbbu Babilon.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Moo tànn ku bokk ci askanu buur, fasook moom kàddu, giñloo ko ne dina ko nangul, daldi yóbbu njiiti réew mi,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>ngir nguurug Yerusalem suufe, baña yékkatiku, di wéye surgawu Babilon, ni ñu ko fasoo woon.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ka bokk ci askanu buurub Israyil nag fippu, yónni ay ndaw réewum Misra, ngir ñu jox ko ay fas ak mbooloo mu takku. Moo ka def loolu dina baaxlee? Mbaa dina mucc? Nu mu cay mucce te wor kàddu, ga mu fasoo woon?<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>«“Giñ naa ko ci man miy dund, kàddug Boroom bi Aji Sax jee, ci biir réewum buur boobu ko fal, te mu sàggane la mu ko giñaloon, wor kàddu ga mu fasante woon ak moom, ci biir Babilon googu lay deeye.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Firawnaak mbooloom mu réy ak gàngooram gu mag sax duñu ko mana wallu ci xare, keroog bu ñuy yékkati ab sëkk, tabax ab gawukaay ngir bóom ñu bare.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Moo sàggane ngiñ, moo wor kàddu ga mu fasante woon. Mu ngoog, moo joxe kàddoom, ba noppi walbatiku def lii lépp. Du mucc mukk.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>«“Moo tax Boroom bi Aji Sax ji dafa wax ne: Giñ naa ko ci man miy dund, maay këpp jëfam ci kaw boppam ndax ngiñ li mu ma giñal la sofental, kàddu gi mu fasanteek man la wor.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Maa koy laaw sama mbaal, mu lonkoo samab caax, ma yóbbu ko Babilon, layoo faak moom ñàkke worma gi mu ma ñàkke worma.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Mboolem ñay dawe ca gàngooram yépp, saamar lañuy fàddoo; ña cay rëcce, fépp fu ngelaw jublu lañuy tasaarooji, ba ngeen xam ne man Aji Sax ji maa wax.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>«“Boroom bi Aji Sax ji dafa wax ne:</div>
<div class="q top-spacing">Man ci sama bopp maay sàkke ab car</div>
<div class="q2">ca njobbaxtalu garabu seedar gu kawe ga,</div>
<div class="q">sàkkal ko bérab.</div>
<div class="q">Car yu ndaw ya ca kaw laay fàqe car bu nooy,</div>
<div class="q">jëmbatal ko sama bopp ci kaw tund wu mag te kawe.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ca kaw tundu Israyil wu mag wa laa koy jëmbat,</div>
<div class="q">mu sëq, meññal,</div>
<div class="q">ba doon garabu seedar gu am daraja,</div>
<div class="q">mboolem picc dëkke ko,</div>
<div class="q">mboolem njanaaw màkkaanoo keram.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Garabi àll bi yépp dinañu xam,</div>
<div class="q2">ne man Aji Sax ji maay gàttal garab gu gudd,</div>
<div class="q">di guddal garab gu gàtt.</div>
<div class="q">Maay wowal garab gu naat,</div>
<div class="q">di naatal garab gu wow.</div>
<div class="q">Man Aji Sax ji maa wax, maay jëf.”»<span id="bookmarks24"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
