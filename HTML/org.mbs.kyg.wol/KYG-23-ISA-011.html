<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11.1 </span><span class=\"ft\">Yese mooy baayu Daawuda.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-66": "<div><span class=\"k\">sell:</span> Lu sell, ni ko yoonu Tawreet dégge, mooy lu ñu beral Yàlla; man naa doon nit, mbaa ab jumtukaay. Mboolem lu set te sellaluñu ko, su laalantee ak lu sell, lu sell loola day daldi teqlikoo ak sellngaam. Waaye du tee lu sell la set, li feek sobe laalu ko. Lu sell nag, bu taqee sobe rekk, sobewu na. Day daldi doon lu setul. Moo tax lu sell warul dajeek sobe fenn. Ku taq sobe, su masaana lekk lu sell lu mel ni yàppu jur gu ñu sarxal Yàlla, dees koy dagge ci askanu bànni Israyil, rey ko. Ci yoonu Tawreet, su ñu nee Yàlla ku sell la, ni mu beroo ak ni mu wéete ci sellngay jikkoom moo tax ñuy wax, ndax Yàlla moo matale mboolem mbaax, moo mucc ci gépp sikkaange, te lenn ci sellaayu jikkoom mooy ngoram gu bare, ak kóllëreem gu sax.</div>",
    "G-42": "<div><span class=\"k\">Kuus:</span> Réew la mu nekkoon ca bëj-saalumu Misra te ëmboon réewum Sudan ak Ecopi ga woon ak Nubi.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='KYG-23-ISA-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Daawuda am na kuutaay</div></div><a id="v1"></a>
<div class="m top-spacing">
<div class="c-drop">11</div> <span class="v">1</span><span class="vsp">&nbsp;</span>Aw njebbit mooy saxe fa ëkkub Yese<span class="footnote selectable" id="F-0"><sup>a</sup></span>,</div>
<div class="q top-spacing">ab car soqeekoo fa reen ya,<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>xelum <span class="footnote selectable" id="G-3">Aji Sax</span> ji tegu fi kawam,</div>
<div class="q">xelum rafet xalaat ak ràññee,</div>
<div class="q">xelum digle ak njàmbaar,</div>
<div class="q">xelum xam Aji Sax ji, ragal ko.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ragal Aji Sax ji lay safoo,</div>
<div class="q">du lu ko bëtam may rekk lay àttee,</div>
<div class="q">du lu ko noppam may rekk lay dogale,<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>xanaa di àtte ku ñàkk ci njekk,</div>
<div class="q">di dogalal njub, néew-ji-dooley àddina.</div>
<div class="q">Mooy dóore àddina, bantub kàddoom,</div>
<div class="q">mooy reye ñu bon ñi, ngelawal gémmiñam.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Njekk lay gañoo,</div>
<div class="q">takkoo kóllëre.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Till ay bokk ak mbote ab dal,</div>
<div class="q">segg bokk akub tef ab tëraay,</div>
<div class="q">wëllu ànd ak gaynde gu mat, ak juru yar,</div>
<div class="q">tuut-tànk jiite leen.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Nag ak rab wu aay di forandoo,</div>
<div class="q">seeni doom goorandoo,</div>
<div class="q">gaynde di lekk um ngooñ niw yëkk,<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>luy nàmp di foye paxum ndox-suuf,</div>
<div class="q">perantal di laal tostanum ñàngóor.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Deesatul gaañe mbaa di lore,</div>
<div class="q">fi mboolem sama kaw tund wu <span class="footnote selectable" id="G-66">sell</span> wi,</div>
<div class="q">ndax ni ndox di feese ba muur géej,</div>
<div class="q">ni la àddina di feese nit ñu xam Aji Sax ji.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Bésub keroog car bawoo ca Yese, reen ba,</div>
<div class="q">taxaw di raaya buy gindi xeet yi,</div>
<div class="q">xeet yi di ko sàkku,</div>
<div class="q">dal-lukaayam ba jagoo teddnga.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Bésub keroog Boroom bi jooti loxoom</div>
<div class="q2">ñaareel bi yoon,</div>
<div class="q">ngir jotaat ndesu ñoñam,</div>
<div class="q">wa des Asiri ak Misra, ak Pattros ak réewum <span class="footnote selectable" id="G-42">Kuus</span>,</div>
<div class="q">ak Elam ak Sineyaar,</div>
<div class="q2">ak Amat ak biir duni géej ya.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Mooy yékkatil xeet yi raaya,</div>
<div class="q">dajale góor ña ñu dàqe Israyil,</div>
<div class="q">ak jigéen ña ñu jële Yuda, tasaare leen,</div>
<div class="q">ñu jóge ñeenti weti àddina, booloo.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Fiiraangey Efrayim day jeex,</div>
<div class="q">njéefoy Yuda dakk,</div>
<div class="q">Efrayim dootu fiire Yuda,</div>
<div class="q">Yuda dootu jéppi Efrayim.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Xanaa ñu ne coww ba sowu,</div>
<div class="q">ne jàyy cëppandoo</div>
<div class="q">fa kaw waggi Filisteen ña,</div>
<div class="q">waa penku, ñu sëxëtoondoo;</div>
<div class="q">Edom ak Mowab, ñu teg loxo;</div>
<div class="q">Amoneen ña nangul leen.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Aji Sax jeey wowal walum ndox,</div>
<div class="q">ma séle géeji Misra.</div>
<div class="q">Mooy tàllal loxoom, tiimale dexu Efraat,</div>
<div class="q">wal kook doole,</div>
<div class="q">dóor ko, mu séddlikoo juróom yaari wal,</div>
<div class="q">mu jaarale ca nit ñu caraxu,<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>def kow yoon, ñeel ndesu ñoñam,</div>
<div class="q2">ña dese fa Asiri,</div>
<div class="q">mu mel ni yoon wa ñeeloon Israyil,</div>
<div class="q">bésub keroog ba ñuy génn réewum Misra.<span id="bookmarks16"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
