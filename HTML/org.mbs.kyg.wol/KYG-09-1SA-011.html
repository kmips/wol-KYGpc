<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>1.Samiyel 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11.15 </span><span class=\"ft\">Li tax ñu ne </span><span class=\"fq\">fa kanam Aji Sax ji </span><span class=\"ft\">mooy Gilgal dafa amoon bérabu jaamookaayu Aji Sax ji.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-61": "<div><span class=\"k\">Sarax yi:</span> Sarax yi ñuy wax fii, Yàlla lañu koy jagleel. Bànni Israyil amoon nañu xeeti sarax yu bare: ay saraxi yéene ak ay saraxi sañul-bañ ak sarax su ñuy tuural Yàlla ak saraxu xaalis ak saraxu pepp. Waaye li ci ëpp ay saraxi tuur deret la woon yu leen Yàlla tegoon, ngir seen njéggalug bàkkaar. Su ko defee ñu mana dëkke jokkook moom, Yàlla ju sell ji, ndax saraxu deret ja. Am na ci ay sarax, Yàlla da ciy xamal bànni Israyil ne peyug bàkkaar mooy dee, te deewu jur, gi ñuy sarxal, njot la ci boroom sarax bi. Bu loolu weesoo, deretu sarax dina fóot sobes bàkkaar itam, muy sobe suy topp nit mbaa lenn ci jumtukaayi jaamookaay ba.</div><div class=\"pi\"><span class=\"bd\">saraxu cant ci biir jàmm:</span> Mooy sarax, si ñu daan sante Yàlla jàmmam. Sarax boobu ag jur lay doon gu ñuy séddale ñetti cér. Benn bi, ñu lakkal ko Aji Sax ji ci sarxalukaay bi, ba mu jeex. Benn bi, sarxalkat yi féetewoo ko. Ñetteel bi, ki sarxe moo koy lekk, ak waa këram.</div><div class=\"pi\"><span class=\"bd\">saraxu dóomal:</span> Seetal ci <span class=\"bd\">saraxu rendi-dóomal</span>.</div><div class=\"pi\"><span class=\"bd\">saraxu ndoortel meññeef:</span> Meññeef mu jëkka ñor la bànni Israyil daa sarxalal Aji Sax ji, mu yemook seen màggalu Ngóobum at mu nekk. Muy la jëkka ñor, di lu góor lu nit ak jur taawloo, lépp lañu séddoon Aji Sax ji, muy moomeelu boppam.</div><div class=\"pi\"><span class=\"bd\">saraxu pepp m-:</span> Peppam bele la mu ñuy jagleel Yàlla. Lenn li, ñu jaxase kook cuuraay ak diwu oliw, taal ko. Li ci des sarxalkat bee ko moom. Sarax la su ñu daan defal Aji Sax ji, muy galag bu ñuy nangoo nguuram, nangoo ko moomeel gu mat sëkk gu mu moom bakkanu ki koy joxe. Nit ki daan ko yeesloo ngiñam ne dina sàmmonte ak kóllëreg Aji Sax ji.</div><div class=\"pi\"><span class=\"bd\">saraxu peyug tooñ:</span> Bu nit tooñee ci lenn lu sell lu mu teddadil, muy jumtukaay bu sell mbaa sarax, mbaa lu bokk ci bànni Israyil gi Yàlla sellal, mbaa mu sofental sellngay turu Yàlla; bu defee lenn ci yooyu, pey gu mat sëkk war na ko ci gépp tooñ gu ni mel, te war na caa teg daan bu tollook benn xaajub juróomeel, ñeel ka mu tooñ. Gannaaw loolu itam war na caa boole sarax bu muy defal Yàlla, doora am njéggal.</div><div class=\"pi\"><span class=\"bd\">saraxu póotum bàkkaar:</span> Ci misaal, sarax la suy dindi sobe, di far ag tooñ tey musal boroom ci mbugalu bàkkaar. Ag jur lay doon gu nit ki di rendil Yàlla, defal ko ko sarax. Bu ñu tuuree deret ji, bakkanu jur gi mooy wuutu bakkanu ki sarxe. Sarax boobu it dees koy lakk.</div><div class=\"pi\"><span class=\"bd\">saraxu rendi-dóomal:</span> Mooy tekki sarax su kenn dul lekk dara. Dañu koy lakk muy saxar, ba jeex, jagleel lépp Yàlla.</div><div class=\"pi\"><span class=\"bd\">sarax su ñuy tuural Aji Sax ji, saraxu tuuru:</span> Saraxu naan la bu ñu daan defal Yàlla, muy ànd ak saraxu rendi-dóomal mbaa saraxu pepp. Li ci ëpp biiñ la daan doon, ñu di ko sotti ca taatu sarxalukaay ba.</div><div class=\"pi\"><span class=\"bd\">saraxu yéene:</span> Xeetu saraxu cant la ci biir jàmm. Day neex boroom, mu def ko, waaye du wartéef.</div><div class=\"pi\"><span class=\"bd\">sarax bu ñuy yékkati, jébbal Aji Sax ji:</span> Turu sarax soosu day wone ne dañu ko daan yékkati, mel ni ku koy jox Aji Sax ji, door koo wàcce. Jombul ay yooni yoon lañu ko daan yékkati, wàcce.</div>",
    "G-13": "<div><span class=\"k\">bànni Israyil:</span> Israyil mooy tur wi Yàlla jox Yanqóoba, doomu Isaaxa, sëtub Ibraayma. Ñi soqikoo ci Yanqóoba lañuy wooye bànni Israyil mbaa Yawut. Ñoo def fukki giir ak ñaar, di xeet yi soqikoo ci doomi Yanqóoba. Gannaaw ba réew ma séddlikoo, saa yu Mbind mi indee baatub «Israyil» ñaare, réew mépp taxul ñuy wax, waaye fukki giir yi féete bëj-gànnaar rekk lañuy wax.</div>"
};

initFootnotes(glossary);

});

// Chapters
var chapters = [ { start: 1, end: 31 }];
var hasIntro = false;
var baseRef  = "KYG-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-09-1SA-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1.Samiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='KYG-09-1SA-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sóol jéngu na</div></div><a id="v1"></a>
<div class="m">
<div class="c-drop">11</div> <span class="v">1</span><span class="vsp">&nbsp;</span>Nayas Amoneen ba moo dikkoon, gaw dëkk ba ñu naan Yabes ca Galàdd. Waa Yabes gépp wax ak moom, ne ko: «Ngalla digool ak nun jàmm, te nu nangul la.»<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Nayas Amoneen ba ne leen: «Ni may digook yeen daal, mooy nii: luqi seen bëtu ndijoor yeen ñépp, ba Israyil gépp torox.»<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Magi Yabes ne ko: «May nu juróom ñaari fan, nu yebal ay ndaw ci Israyil gépp. Su amul kenn ku nu wallu, nu dikk, fekksi leen.»<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ba ndaw ya dikkee Gibeya, ga Sóol dëkk, ba xamle mbir ma, waa dëkk ba di dégg, ñoom ñépp a yuuxu, di jooy.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ci biir loolu Sóol ne tëll, jiital ay nagam, jóge tool ya. Mu ne: «Lu nit ñi xewle bay jooy nii?» Ñu nettali ko kàdduy waa Yabes.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Naka la Sóol dégg kàddu yooyu, Noowug Yàlla ne milib ca kawam, mer ma ne jippét tàkk.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mu rey ñaari nag, dog ko, yóbbante ko ay ndaw, yónnee ko Israyil gépp. Mu ne leen: «Képp ku toppul Sóol ak Samiyel, nii lees di def ay nagam.» Ba loolu amee tiitaange ju sababoo ci <span class="footnote selectable" id="G-3">Aji Sax</span> ji dal ca kaw askan wa, ñu sàqeendoo, di benn bopp.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ba Sóol nemmikoo limu góori Israyil ca Beseg, ñetti téeméeri junni lañu (300&nbsp;000), waa Yuda di fanweeri junni (30&nbsp;000).<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ñu wax nag ndaw ya jóge Yabes Galàdd, ñu jottli seen waa dëkk ba ne leen, ca ëllëg sa bu jant bi tàngee, dees na leen wallu. Ndaw ya dem, àgge ko waa Yabes, waa Yabes bég.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ñu wax Amoneen ña, ne leen: «Ëllëg dinanu dikk, fekksi leen.»<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ca ëllëg sa Sóol séddale mbooloom xareem ñetti kurél. Ba ñu tolloo ci wattub njël, ñu dugg biir dalu Amoneen ña, di leen duma ba jant bi tàng. Ña ca rëcce daldi tasaaroo ba ñaar sax àndatuñu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Mbooloo ma ne Samiyel: «Ana ku noon: “Ndax Sóol ay falu ci sunu kaw?” Indileen ñooñu, nu rey leen!»<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sóol ne leen: «Deesul rey kenn kay bésub tey jii, ndax bésub tey Aji Sax jee indi wall fi Israyil.»<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ci kaw loolu Samiyel ne mbooloo ma: «Ñëwleen nu dem Gilgal, ba feddli pal gi.»<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Mbooloo ma mépp dem Gilgal, ñu fal Sóol buur foofa, fa kanam Aji Sax ji ca Gilgal<span class="footnote selectable" id="F-0"><sup>a</sup></span>. Ñu sarxe fa <span class="footnote selectable" id="G-61">saraxi cant ci biir jàmm</span> fa kanam Aji Sax ji, Sóol ak <span class="footnote selectable" id="G-13">bànni Israyil</span> gépp bànneexoo fa bànneex bu réy.<span id="bookmarks15"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
