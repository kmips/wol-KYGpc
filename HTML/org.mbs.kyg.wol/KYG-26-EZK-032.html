<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esekiyel 32</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 48 }];
var hasIntro = false;
var baseRef  = "KYG-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-26-EZK-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esekiyel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;32&nbsp;&nbsp;</a></span>
  <span class="button"><a href='KYG-26-EZK-033.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Jàmbaaru àddina, baadooloy njaniiw</div></div><a id="v1"></a>
<div class="m">
<div class="c-drop">32</div> <span class="v">1</span><span class="vsp">&nbsp;</span>Ca fukkeelu at maak ñaar, benn fan ca fukkeelu weer waak ñaar, kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>«Yaw nit ki, yékkatil kàddug jooy, ñeel Firawna buuru Misra. Nga ne ko:</div>
<div class="q top-spacing">“Dangaa meloon ni waxambaanew gaynde ci biir xeet yi,</div>
<div class="q">mel ni ninki-nànkay biir géej,</div>
<div class="q">di fettaxe say wal,</div>
<div class="q">di wéquy nëxal ndox mi,</div>
<div class="q">di tilimal dex gi.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Boroom bi Aji Sax ji dafa wax ne:</div>
<div class="q">Maa lay laaw sama caax fi biir ndajem xeet yu bare,</div>
<div class="q">ñu ñoddee la mbaal ma, génne.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Maa lay wacc fi suuf, sànni la ci àll bi,</div>
<div class="q">dëël njanaaw yépp fi yaw,</div>
<div class="q">ba reggal rabi àll yépp ci saw yaram.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Maay lale tund yi sa suux,</div>
<div class="q">ba feesale xur yi sa jalu néew yi.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Maay nàndale suuf sa deret,</div>
<div class="q">mu wale ca tund ya,</div>
<div class="q">ba feesal yooni ndox yi.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Bu sa leer feyee, maay muur asamaan,</div>
<div class="q">lëndëmal ay biddiiwam,</div>
<div class="q">sànge jant bi aw niir,</div>
<div class="q">weer wi noppee leeral.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Mboolem leeri asamaan laay giimal fi sa kaw,</div>
<div class="q">ba teg lëndëm fi sam réew.</div>
<div class="q">Kàddug Boroom bi Aji Sax jee.</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>«“Maay jàqloo xeet yu bare,</div>
<div class="q">bu ma leen àggee sa musiba</div>
<div class="q2">ci biir réew yoo xamuloon.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Saw demin laay tiitale xeet yu bare,</div>
<div class="q">ba seen yarami buur yi di dawa daw.</div>
<div class="q">Keroog sa bésub jéll ba, bu may xàcci sama saamar fi seen kanam,</div>
<div class="q">duñu noppee lox, ku nekk ay xalaat bakkanu boppam.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>«“Boroom bi Aji Sax ji déy dafa wax ne:</div>
<div class="q">Saamaru buuru Babilon a lay dikkal.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Saamari jàmbaar laay tërale sa mbooloo,</div>
<div class="q">ñoom ñépp bokk ci xeet yi gëna néeg,</div>
<div class="q">te ñooy sàggi sagub Misra;</div>
<div class="q">gàngooram gépp sànku.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Maay faagaagal sa mboolem jur,</div>
<div class="q2">gi feggook ndox mi ne xéew,</div>
<div class="q">ba tànku nit dootu ko nëxal,</div>
<div class="q">wewu jur dootu ko nëxal.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Su boobaa ma dalal seeni ndox,</div>
<div class="q">dawal ndànk seeni wal nig diw.</div>
<div class="q">Kàddug Boroom bi Aji Sax jee.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Bu ma defee réewum Misra ab gent,</div>
<div class="q">ba réew mi feesoon, ne faraas,</div>
<div class="q">bu ma dumaa mboolem ku ci dëkkoon,</div>
<div class="q">su boobaa ñu xam ne maay Aji Sax ji.”</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>«Kàddug jooy a ngoog gu ñuy jooyi,</div>
<div class="q">janqi xeet yeey jooye yooyu jooy Misraak gàngooram gépp.</div>
<div class="q">Kàddug Boroom bi Aji Sax jee.»<span id="bookmarks16"></span></div>

<div class="s"><div id="s2">Misra wéetul ca toroxteem</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ca fukkeelu at maak ñaar, fukki fan ak juróom ca weer woowa, kàddug <span class="footnote selectable" id="G-3">Aji Sax</span> ji dikkal na ma ne ma:<span id="bookmarks17"></span> <a id="v18"></a><span class="v">18</span><span class="vsp">&nbsp;</span>«Yaw nit ki, yuuxul mbooloom Misra, gungee ko seen jéll, ñook janqi xeet yu mag yi, ñu ànd tàbbiji xóotey suuf, fekk fa ña tàbbi woon pax.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ne leen:</div>
<div class="q top-spacing">“Misraa, ana koo ëpp ub taar?</div>
<div class="q">Tàbbil, ñu boole laak paaxe yi tëral.”<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Fi digg ñi fàddoo saamar la waa Misra di tëdd.</div>
<div class="q">Saamar ba génn na,</div>
<div class="q">ñu diri Misra, booleek gàngooram yépp yóbbu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Biir njaniiw la jàmbaari xare yay tollu,</div>
<div class="q">di waxtaane Misraaki farandoom, naan:</div>
<div class="q">“Wàccsi nañu, ne lareet,</div>
<div class="q">Yéefar yi fàddoo nañu saamar!”</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>«Buurub Asiree nga faak gàngooram gépp,</div>
<div class="q">bàmmeeli xarekatam ña wër ko.</div>
<div class="q">Ñoom ñépp lañu jam, ñu fàddoo saamar.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Seeni bàmmeel a nga féete fa xóotey xóote ya,</div>
<div class="q">ñu yéew bàmmeelu buurub Asiri.</div>
<div class="q">Ñoom ñépp lañu jam, ñu fàddoo saamar,</div>
<div class="q">te daan tiital waa réewum aji dund ña.</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>«Buurub Elam a nga faak gàngooram gépp,</div>
<div class="q">seeni bàmmeel yéew bosam.</div>
<div class="q">Ñoom ñépp lañu jam, ñu fàddoo saamar.</div>
<div class="q">Paaxe lañu wàccaale xóotey suuf,</div>
<div class="q">te daan tiital waa réewum aji dund ña.</div>
<div class="q">Seen gàcce lañu gàlloo,</div>
<div class="q">ànd ak ñay wàcci biir pax.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Buurub Elam kay a nga tëdd ca biir ña ñu bóom,</div>
<div class="q">mook gàngooram gépp, seeni bàmmeel yéew ko.</div>
<div class="q">Paaxe yooyu yépp a fàddoo saamar,</div>
<div class="q">te daan tiital waa réewum aji dund ña.</div>
<div class="q">Seen gàcce lañu gàlloo,</div>
<div class="q">ànd ak ñay wàcci biir pax,</div>
<div class="q">ñu boole leen ak ña ñu bóom ab tëraay.</div>
<div class="b">&nbsp;</div><span id="bookmarks25"></span><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>«Buuri Meseg ak Tubal a nga faak seen gàngoor gépp,</div>
<div class="q">seen bàmmeeli xarekat yéew leen.</div>
<div class="q">Paaxe yooyu yépp a fàddoo saamar,</div>
<div class="q">nde ñoo daan tiital waa réewum aji dund ña.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Robaaleesu leen ak jàmbaar ña ànd ak seen gànnaayi xare,</div>
<div class="q">wàcci biir njaniiw,</div>
<div class="q">ñu gegen leen seen saamar, terale leen,</div>
<div class="q">te seen ay war seeni yax,</div>
<div class="q">nde ñoo daan tiital waa réewum aji dund ña.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Waaye yaw itam Misra, yaa ngii rajaxoo fi digg yéefar yi,</div>
<div class="q">bokk ngaak ñi fàddoo saamar ab tëraay.</div>
<div class="b">&nbsp;</div><span id="bookmarks28"></span><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>«Edom a nga fa, mooki buuram ak garmi yépp,</div>
<div class="q">seenug njàmbaar teewul ñu denc leen fa ñu denc ñi fàddoo saamar,</div>
<div class="q">ñu bokk ak paaxe yi ab tëraay,</div>
<div class="q">ànd ak ña jëm biir pax.</div>
<div class="b">&nbsp;</div><span id="bookmarks29"></span><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>«Kàngami bëj-gànnaar yépp a nga fa,</div>
<div class="q">ak mboolem waa Sidon,</div>
<div class="q">ña ànd ak ña ñu bóom, tëddi pax,</div>
<div class="q">te seenug njàmbaar doon tiitale démb,</div>
<div class="q">tey, ñu ànd ak ñi saamar bóom, tëddaale seenug kéefar.</div>
<div class="q">Ñoo ràngoo seen toroxte,</div>
<div class="q">ànd ak ñay wàcci biir pax.</div>
<div class="b">&nbsp;</div><span id="bookmarks30"></span><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>«Ñoom la Firawna di gis,</div>
<div class="q">muñe leen deminu gàngooram gépp,</div>
<div class="q">moom mi fàddoo saamar, mooki nitam ak mbooloom mépp.</div>
<div class="q">Kàddug Boroom bi Aji Sax jee.</div>
<div class="b">&nbsp;</div><span id="bookmarks31"></span><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>«Maa defoon Firawna di tiitale ci réewum aji dund ñi.</div>
<div class="q">Waaye tey moo bokk tëraay ak yeneen paaxe yi fàddoo saamar, mook gàngooram gépp.</div>
<div class="q">Kàddug Boroom bi Aji Sax jee.»<span id="bookmarks32"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
