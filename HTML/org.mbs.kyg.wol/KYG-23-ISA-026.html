<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='KYG-23-ISA-027.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Aji Sax jeey may ñoñam ndam</div></div><a id="v1"></a>
<div class="m top-spacing">
<div class="c-drop">26</div> <span class="v">1</span><span class="vsp">&nbsp;</span>Bésub keroog dees na woy</div>
<div class="q2 top-spacing">wii woy fi réewum Yuda:</div>
<div class="q">«Dëkk bu dëgër lanu am,</div>
<div class="q">Yàllaa nu may kaarangey tata, biir ak biti!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ubbileen bunt yi,</div>
<div class="q">ba xeet wi jub te sàmm ngëm duggsi!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Yaw Aji Sax ji,</div>
<div class="q">ku dogu, pastéefu, wóolu la,</div>
<div class="q">nga may ko jàmm ju mat,</div>
<div class="q">nde moo la wóolu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Wóoluleen <span class="footnote selectable" id="G-3">Aji Sax</span> ji tey ak ëllëg;</div>
<div class="q">Yàlla Aji Sax ji déy,</div>
<div class="q">moo mat cëslaay ba fàww.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Moo wàcce ñi dëkke woon fa kaw,</div>
<div class="q">moo detteel waa dëkk ba aju woon,</div>
<div class="q">daaneel leen, ñu xalangu,</div>
<div class="q">ba mëq suuf,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>baadoola joggi, dëggaate,</div>
<div class="q">néew-ji-doole note leen.»</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ku dëggu, yoonam day maase;</div>
<div class="q">ku dëggu, Aji Jub ji jubal xàllam.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Aji Sax ji, nu ngi lay xaar,</div>
<div class="q">fi sa kaw yoonu santaane yi,</div>
<div class="q">di la sàkku, ba la xel,</div>
<div class="q">lii déy, mooy sunu nammeelu xol.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Xol laa lay sàkkoo guddi,</div>
<div class="q">sama jëmm jépp di la laaj.</div>
<div class="q">Bu say àtte teewee fi kaw suuf,</div>
<div class="q">waa àddina xame ca njekk.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ku bon, boo ko yërëmee,</div>
<div class="q">du xam njekk.</div>
<div class="q">Biir réew mu nit ñay jubal</div>
<div class="q">lay xal di luubale,</div>
<div class="q">du faale kawewaayu Aji Sax ji.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Aji Sax ji, yaa xàcci sa loxo,</div>
<div class="q">waaye yéguñu ko.</div>
<div class="q">Won leen ni nga nabe ci sa ñoñ, ñu rus,</div>
<div class="q">te sawaraay xoyom sa noon yooyu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Aji Sax ji, yaa nuy defal jàmm,</div>
<div class="q">te lépp lu nu def, yaa nu ko sottalal.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Aji Sax ji sunu Yàlla,</div>
<div class="q">yeneen sang yu la moy moom nañu nu,</div>
<div class="q">waaye saw tur rekk lanuy màggal.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Yooyu sang dee nañu, nekkatuñu,</div>
<div class="q">wuute nañu, jógatuñu.</div>
<div class="q">Yaa def nii, faagaagal leen,</div>
<div class="q">ba far sax seen tur.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Aji Sax ji, yaa yokk xeet wi,</div>
<div class="q">yaw mii yaa yokk xeet wi,</div>
<div class="q">yaa fésal sa teddnga,</div>
<div class="q">yaa yokk mboolem kemi réew mi!</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Éy Aji Sax ji, ci biir njàqare lañu la sàkkoo;</div>
<div class="q">ba ñu tegoo sa mbugal,</div>
<div class="q">lañu la déey seenug ñaan.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Éy Aji Sax ji, ni kuy matu</div>
<div class="q2">lanu meloon fi sa kanam,</div>
<div class="q">di wañaarook a yuuxu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Danoo ëmb bay matu</div>
<div class="q">te jurunu lu moy ngelaw.</div>
<div class="q">Indiwunu genn mucc ci àddina,</div>
<div class="q">mayunu ci kenn lu ko taxa dund.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Waaye yaw askan wi, ñi nga deele</div>
<div class="q2">ñooy dellu dundaat,</div>
<div class="q">seeni néew ay dekki,</div>
<div class="q">ku doon nelaw sa biir bàmmeel,</div>
<div class="q">yewwu, sarxolle.</div>
<div class="q">Aji Sax jeey yebal lay bu ànd aki leer,</div>
<div class="q">suuf délloosi ña dëddu.<span id="bookmarks19"></span></div>

<div class="s"><div id="s2">Mbugal ñeel na géej ak jéeri</div></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>Yeen samaw askan, ayca duggleen seeni néeg,</div>
<div class="q">tëju ca biir.</div>
<div class="q">Làquleen as lëf, ba sànj mi jàll.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span><span class="footnote selectable" id="G-3">Aji Sax</span> ji kat a ngii di génne bérabam ba,</div>
<div class="q">nara dikke waa àddina mbugalu ñaawtéef,</div>
<div class="q">ba suuf wone deret ji ñu tuur fi kawam,</div>
<div class="q">te dootu sàng ñi ñu bóom.<span id="bookmarks21"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
