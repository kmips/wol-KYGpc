<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19.11 </span><span class=\"ft\">Cowan ak Memfis ay dëkki Misra lañu.</span></div>"
};

initFootnotes(footnotes);


// Glossary entries
var glossary = {
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>",
    "G-63": "<div><span class=\"k\">sarxalukaay b-:</span> Waa penku baaxoo woon nañoo yékkatil seeni yàlla, ay sarxalukaay ci yenn bérab, ngir njukkale ko seeni yàlla. Sarxalukaay yooyu, ban lees ko daan tabaxe mbaa ay xeer, mu taxawe ni waxande, te jur gi ñuy def sarax di tege ca kaw.</div><div class=\"p\">Niti Aji Sax ji ci seen wallu bopp, naka jekk, daan nañu yékkatil Aji Sax ji ay sarxalukaay yu ñu koy njukkale. Ba kërug jaamookaayu Aji Sax ji taxawee itam, noonu la bànni Israyil ame woon ñaari sarxalukaay ca biir kër Yàlla ga, benn bi ñuy lakke jur gu ñu rendi, bi ci des, ñu di ci taal cuuraayu sarax. Sarxalukaayu jur gi amul woon kubeer ca kaw, waaye ab caaxam la àndaloon, ñu di ci teg matt mi ñuy lakke jur gi. Ay béjjén lañu sàkkaloon boobu sarxalukaay ca ñeenti koñam ya ca kaw.</div>",
    "G-61": "<div><span class=\"k\">Sarax yi:</span> Sarax yi ñuy wax fii, Yàlla lañu koy jagleel. Bànni Israyil amoon nañu xeeti sarax yu bare: ay saraxi yéene ak ay saraxi sañul-bañ ak sarax su ñuy tuural Yàlla ak saraxu xaalis ak saraxu pepp. Waaye li ci ëpp ay saraxi tuur deret la woon yu leen Yàlla tegoon, ngir seen njéggalug bàkkaar. Su ko defee ñu mana dëkke jokkook moom, Yàlla ju sell ji, ndax saraxu deret ja. Am na ci ay sarax, Yàlla da ciy xamal bànni Israyil ne peyug bàkkaar mooy dee, te deewu jur, gi ñuy sarxal, njot la ci boroom sarax bi. Bu loolu weesoo, deretu sarax dina fóot sobes bàkkaar itam, muy sobe suy topp nit mbaa lenn ci jumtukaayi jaamookaay ba.</div><div class=\"pi\"><span class=\"bd\">saraxu cant ci biir jàmm:</span> Mooy sarax, si ñu daan sante Yàlla jàmmam. Sarax boobu ag jur lay doon gu ñuy séddale ñetti cér. Benn bi, ñu lakkal ko Aji Sax ji ci sarxalukaay bi, ba mu jeex. Benn bi, sarxalkat yi féetewoo ko. Ñetteel bi, ki sarxe moo koy lekk, ak waa këram.</div><div class=\"pi\"><span class=\"bd\">saraxu dóomal:</span> Seetal ci <span class=\"bd\">saraxu rendi-dóomal</span>.</div><div class=\"pi\"><span class=\"bd\">saraxu ndoortel meññeef:</span> Meññeef mu jëkka ñor la bànni Israyil daa sarxalal Aji Sax ji, mu yemook seen màggalu Ngóobum at mu nekk. Muy la jëkka ñor, di lu góor lu nit ak jur taawloo, lépp lañu séddoon Aji Sax ji, muy moomeelu boppam.</div><div class=\"pi\"><span class=\"bd\">saraxu pepp m-:</span> Peppam bele la mu ñuy jagleel Yàlla. Lenn li, ñu jaxase kook cuuraay ak diwu oliw, taal ko. Li ci des sarxalkat bee ko moom. Sarax la su ñu daan defal Aji Sax ji, muy galag bu ñuy nangoo nguuram, nangoo ko moomeel gu mat sëkk gu mu moom bakkanu ki koy joxe. Nit ki daan ko yeesloo ngiñam ne dina sàmmonte ak kóllëreg Aji Sax ji.</div><div class=\"pi\"><span class=\"bd\">saraxu peyug tooñ:</span> Bu nit tooñee ci lenn lu sell lu mu teddadil, muy jumtukaay bu sell mbaa sarax, mbaa lu bokk ci bànni Israyil gi Yàlla sellal, mbaa mu sofental sellngay turu Yàlla; bu defee lenn ci yooyu, pey gu mat sëkk war na ko ci gépp tooñ gu ni mel, te war na caa teg daan bu tollook benn xaajub juróomeel, ñeel ka mu tooñ. Gannaaw loolu itam war na caa boole sarax bu muy defal Yàlla, doora am njéggal.</div><div class=\"pi\"><span class=\"bd\">saraxu póotum bàkkaar:</span> Ci misaal, sarax la suy dindi sobe, di far ag tooñ tey musal boroom ci mbugalu bàkkaar. Ag jur lay doon gu nit ki di rendil Yàlla, defal ko ko sarax. Bu ñu tuuree deret ji, bakkanu jur gi mooy wuutu bakkanu ki sarxe. Sarax boobu it dees koy lakk.</div><div class=\"pi\"><span class=\"bd\">saraxu rendi-dóomal:</span> Mooy tekki sarax su kenn dul lekk dara. Dañu koy lakk muy saxar, ba jeex, jagleel lépp Yàlla.</div><div class=\"pi\"><span class=\"bd\">sarax su ñuy tuural Aji Sax ji, saraxu tuuru:</span> Saraxu naan la bu ñu daan defal Yàlla, muy ànd ak saraxu rendi-dóomal mbaa saraxu pepp. Li ci ëpp biiñ la daan doon, ñu di ko sotti ca taatu sarxalukaay ba.</div><div class=\"pi\"><span class=\"bd\">saraxu yéene:</span> Xeetu saraxu cant la ci biir jàmm. Day neex boroom, mu def ko, waaye du wartéef.</div><div class=\"pi\"><span class=\"bd\">sarax bu ñuy yékkati, jébbal Aji Sax ji:</span> Turu sarax soosu day wone ne dañu ko daan yékkati, mel ni ku koy jox Aji Sax ji, door koo wàcce. Jombul ay yooni yoon lañu ko daan yékkati, wàcce.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='KYG-23-ISA-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ab yéeneb waxyu ñeel na Misra</div></div><a id="v1"></a>
<div class="m top-spacing">
<div class="c-drop">19</div> <span class="v">1</span><span class="vsp">&nbsp;</span>Yéene bii ñeel na Misra:</div>
<div class="q top-spacing"><span class="footnote selectable" id="G-3">Aji Sax</span> jaa ngii war niir wu gaaw,</div>
<div class="q">jëm réewum Misra.</div>
<div class="q">Yàllantuy Misra yég ko, di lox,</div>
<div class="q">fitu waa Misra rëcc.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Maay xiir Misra ci kaw Misra,</div>
<div class="q">kii song mbokkam, kii song xaritam,</div>
<div class="q">ab dëkk jógal ab dëkk, diiwaan jógal diiwaan.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Waa Misra jànnaxe,</div>
<div class="q">ma dëpp seen pexe.</div>
<div class="q">Ñu seeti yàllantu yeek njuuma yi,</div>
<div class="q">ak gisaanekat yeek boroom rawaan yi.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Maay teg Misra ci loxol sang bu néeg,</div>
<div class="q">buur bu dëgër xol jiite ko.</div>
<div class="q">Kàddug Boroom bee, Aji Sax ji ci gàngoor yi.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ndoxum Niil ma day fer;</div>
<div class="q">dex gaay ŋiis, wow koŋŋ,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>solom ya xasaw,</div>
<div class="q">wali Misra diib ba far ŋiis,</div>
<div class="q">barax ak lu mu xeetool lax,<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>gàncax ga leru dexu Niil</div>
<div class="q">ak ga saxe fa dex ga dabe géej,</div>
<div class="q">ak lu ñu jiwoon ca wet ga,</div>
<div class="q">lépp ay wow, naaw, ba jeex.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Nappkat di jàmbat,</div>
<div class="q">kuy sànnib oos dexu Niil di jooy,</div>
<div class="q">kuy mbaal waaru,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>kuy liggéey lẽe am mbetteel,</div>
<div class="q">kuy jàrt ak a ràbb poqe jommi.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ñi yor réew mi dañuy sëngéem,</div>
<div class="q">kuy liggéey di feyu am naqaru xol.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Kàngam ya fa Cowan<span class="footnote selectable" id="F-0"><sup>a</sup></span> dañuy teqlikook seen sago,</div>
<div class="q">diglekati Firawna yu xelu ya di digle ag ndof.</div>
<div class="q">Ma ne: «Yeen diglekat yi, nu ngeen mana waxe Firawna naan:</div>
<div class="q">“Nun ay boroom xel lanu,</div>
<div class="q">sosoo ca buur ya woon”?»<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Firawnaa, ana say boroom xel?</div>
<div class="q">Nañ la waxal boog, ba xamle</div>
<div class="q">li Aji Sax ji Boroom gàngoor yi naral Misra.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Kàngami Cowan a ngi def yëfi dof,</div>
<div class="q">kàngam ya fa Memfis, ñu nax leen,</div>
<div class="q">te njiiti giiri Misra lajjal seen waa réew.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Aji Sax jee miirloo Misra,</div>
<div class="q">gëlëmal ko ci lépp lu muy def,</div>
<div class="q">ni màndikat buy jang ba tarxiis cim waccoom.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Du lenn lu kenn manatee defal Misra,</div>
<div class="q">bopp akub geen du ci am pexe,</div>
<div class="q">te bantub tiir ak barax a ci yem.<span id="bookmarks15"></span></div>

<div class="s"><div id="s2">Lu jëm ci muju Misra</div></div><span id="bookmarks15"></span><a id="v16"></a>
<div class="q-vv top-spacing"><span class="v">16</span><span class="vsp">&nbsp;</span>Su bés baa waa Misra mel niy jigéen,</div>
<div class="q">di lox ndax tiit loxo bi jóg,</div>
<div class="q">te <span class="footnote selectable" id="G-3">Aji Sax</span> ji Boroom gàngoor yi xàccil-leen ko.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Yuday doon tiitaangey waa Misra,</div>
<div class="q">ba ku ñu ci tudd Yuda, nga tiit,</div>
<div class="q">ngir la leen Aji Sax ji Boroom gàngoor yi naral.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Su keroogee mu am juróomi dëkki réewum Misra</div>
<div class="q2">yu nit ñay waxe làmmiñu ebrë,</div>
<div class="q">di fa giñe Aji Sax ji Boroom gàngoor yi,</div>
<div class="q">benn dëkk ba lañuy wooye Ir Ayeres,</div>
<div class="q2">dëkkub yàqute.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Bésub keroog ab <span class="footnote selectable" id="G-63">sarxalukaay</span> ñeel Aji Sax ji,</div>
<div class="q">fa digg réewum Misra,</div>
<div class="q">aw xer it ñeel Aji Sax ji fa kemu réew ma,<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>loolu di firnde, ñeel Aji Sax ji Boroom gàngoor yi,</div>
<div class="q">di lu ko seedeel fa biir réewum Misra.</div>
<div class="q">Bu ñu leen sonalee ba ñu woo Aji Sax ji,</div>
<div class="q">mu yónnee leen ku leen wallu,</div>
<div class="q">taxawu leen ba xettli leen.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Bésub keroog Aji Sax ji ci boppam mooy xamal Misra mooy kan,</div>
<div class="q">ba waa Misra xam Aji Sax ji,</div>
<div class="q">di jaamoo Aji Sax ji saraxi gàtt ak <span class="footnote selectable" id="G-61">saraxi pepp</span>,</div>
<div class="q">digook moom tey wàccook seeni dige.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Aji Sax jeey duma Misra</div>
<div class="q">duma yu ànd akum paj,</div>
<div class="q">ñu walbatiku ci Aji Sax ji,</div>
<div class="q">mu nangul leen, faj leen.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Su keroogee mbedd bawoo Misra ba Asiri,</div>
<div class="q">waa Asiri di dikk ba Misra,</div>
<div class="q">waa Misra di dem ba Asiri</div>
<div class="q">te Misra di jaamoondook Asiri.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Bésub keroog Israyil ñetteel Misraak Asiri,</div>
<div class="q">di barke fi digg àddina.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Aji Sax ji barkeel leen, ne:</div>
<div class="q">«Barke ñeel na Misra, sama ñoñ,</div>
<div class="q">ak Asiri mi ma sàkke samay loxo,</div>
<div class="q">ak Israyil sama séddoo.»<span id="bookmarks25"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
