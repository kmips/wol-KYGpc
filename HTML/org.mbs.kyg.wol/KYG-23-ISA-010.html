<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Esayi 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10.9 </span><span class=\"ft\">Kalne ak Karkemis ak Amat ak Arpàdd ay dëkki Siri lañu.</span></div>"
};

initFootnotes(footnotes);


// Glossary entries
var glossary = {
    "G-71": "<div><span class=\"k\">Siyoŋ:</span> Mooy turu tund, wa ñu tabax Yerusalem ci kawam. Dees na ko wooye itam askanu Yawut.</div>",
    "G-3": "<div><span class=\"k\">Aji Sax j-:</span> Mooy turu Yàlla. Mooy ki sax fàww.</div>"
};

initFootnotes(glossary);

});

// Chapters
var chapters = [ { start: 1, end: 66 }];
var hasIntro = false;
var baseRef  = "KYG-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-23-ISA-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Esayi&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='KYG-23-ISA-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Mbugal ñeel na kàngami Yuda</div></div><a id="v1"></a>
<div class="m top-spacing">
<div class="c-drop">10</div> <span class="v">1</span><span class="vsp">&nbsp;</span>Wóoy ngalla boroom dogal yiy dogal njubadi,</div>
<div class="q top-spacing">bind ko, te muy jur coono,<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>di ko àttee ñàkkal ku ñàkk,</div>
<div class="q">di xañ àq sama néew-ji-dooley ñoñ,</div>
<div class="q">bay lekk ab jëtun,</div>
<div class="q">di sëxëtoo ab jirim.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ana nu ngeen di def keroog bésub mbugal ba,</div>
<div class="q">keroog ba safaan di bawoo fu sore?</div>
<div class="q">Ana ku ngeen di daw wuti wallam?</div>
<div class="q">Ana fu ngeen di denci seen teraanga?<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Xanaa ànd ak ña ñu jàpp, ne yogg;</div>
<div class="q">mbaa tëddandook ña ñu bóom, ne lareet.</div>
<div class="b">&nbsp;</div>
<div class="q">Teewul Aji Sax ji xàcci loxoom,</div>
<div class="q">meddiwul ba tey.<span id="bookmarks4"></span></div>

<div class="s"><div id="s2">Asiri muccul ci mbugal</div></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>Wóoy ngalla Asiri miy sama yetu mer,</div>
<div class="q">bolde bi ñu ŋàbb di samam sànj,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>ma xabtal ko fi kaw xeet wu gëmadi,</div>
<div class="q">yebal ko ca askan woowu ma merloo,</div>
<div class="q">ngir ñu sëxëtoo leen, nangu seen alal,</div>
<div class="q">note leen ni banu mbedd.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Waaye Asiri gisewu ko noonu,</div>
<div class="q">xalaatewul noonu;</div>
<div class="q">bóome la xintewoo,</div>
<div class="q">ba fàkkas xeeti xeet.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Mu ngi naan: «Xanaa du sama jawriñ yépp a diy buur?<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Kalne daa gën Karkemis gee ma nangu?</div>
<div class="q">Am Amat daa gën Arpàdd<span class="footnote selectable" id="F-0"><sup>a</sup></span>?</div>
<div class="q">Am Samari daa gën Damaas?<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Maa duma réew yu seeni yàllantu,</div>
<div class="q2">seeni tuur sut tuuri Yerusalem ak Samari.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Na ma tege loxo Samari aki yàllantoom,</div>
<div class="q">duma ni tege loxo Yerusalem aki tuuram?»<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Boroom bi nee:</div>
<div class="q">«Bu ma sottalee liggéey fa kaw tundu <span class="footnote selectable" id="G-71">Siyoŋ</span> ak fa Yerusalem,</div>
<div class="q">maay mbugale buurub Asiri réy-réyloom gi,</div>
<div class="q2">ak gëti xeebaateem.»<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Moom moo ne: «Sama dooley përëg laa defe lii,</div>
<div class="q">maa xelu, ràññee;</div>
<div class="q">ba randal kemi suufi xeet yi,</div>
<div class="q">foqati seeni alal,</div>
<div class="q">dañ boroom jal ya niw yëkk, wàcce leen.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Maa teg alali xeet yi loxo,</div>
<div class="q">ni ku gis am tàgg.</div>
<div class="q">Maa tonneendoo réewi àddina</div>
<div class="q">ni ku for ay nen, tonni lépp,</div>
<div class="q">laaf tëf-tëfluwul, sàll newul ciib!»</div>
<div class="b">&nbsp;</div><span id="bookmarks14"></span><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Sémmiñ dina diir mbagg ka koy gore?</div>
<div class="q">Am dogukaay dina réy-réylu ba sut ka koy doge?</div>
<div class="q">Mbete yet wuy xàcci ka ko ŋàbb;</div>
<div class="q">mbaa bolde bu walbatiku ŋàbb boroom!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Moo tax Boroom bi,</div>
<div class="q2"><span class="footnote selectable" id="G-3">Aji Sax</span> ji Boroom gàngoori xare yi,</div>
<div class="q">di yebal woppi ràgg fi kaw mbuxreem yi,</div>
<div class="q">seen daraja tàkk, sawara xoyom ko.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Aji Sax ji, leeru Israyil mooy doon sawara,</div>
<div class="q">ku Sellam kooku mooy doon tàkk-tàkku sawara,</div>
<div class="q">xoyom taxasi Asiri aki dégam ci benn bés.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Gott bu naat ak tool bu meññ, mu ne faraas fóom,</div>
<div class="q">ba mu mel ni ku wopp, yaram way seey,<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>gott ba dese garab yu néew</div>
<div class="q2">yu gone mana lim, bind ko.<span id="bookmarks19"></span></div>

<div class="s"><div id="s3">Ndesu Israyil dina ñibbi</div></div><span id="bookmarks19"></span><a id="v20"></a>
<div class="q-vv top-spacing"><span class="v">20</span><span class="vsp">&nbsp;</span>Keroog bés booba</div>
<div class="q">li des fi Israyil ak li rëcce kër Yanqóoba</div>
<div class="q">duñu wéerooti ña leen duma.</div>
<div class="q"><span class="footnote selectable" id="G-3">Aji Sax</span> ji lañuy wóolu, wéeroo ko,</div>
<div class="q">Aji Sell ju Israyil.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Aw ndes ay délsi,</div>
<div class="q">di ndesu askanu Yanqóoba,</div>
<div class="q">ñeel Yàlla Jàmbaar ji.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Seen xeet wi ni feppi suufas géej lay tollu,</div>
<div class="q">te as ndes a ciy délsi.</div>
<div class="q">Àtteb sànkute mooy taxaw,</div>
<div class="q">yoon toppe ba mat sëkk.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Sànkute déy mooy taxaw,</div>
<div class="q">Boroom bi, Aji Sax ji Boroom gàngoor yi</div>
<div class="q">di ko sottal fi réew mi mépp.</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Moo tax Boroom bi,</div>
<div class="q">Aji Sax ji Boroom gàngoor yi</div>
<div class="q2">dafa wax ne:</div>
<div class="q">«Yeen sama ñoñ ñi dëkke <span class="footnote selectable" id="G-71">Siyoŋ</span>,</div>
<div class="q">buleen ragal waa Asiri yi leen di dóor yet,</div>
<div class="q">ŋàbbal leen bolde ni waa Misra daa def ak yeen.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Waaye fi leek lu néewa néew</div>
<div class="q">mbugal jeex fi seen biir,</div>
<div class="q">am sànj sippil Asiri seen sànkute.»<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Aji Sax ji Boroom gàngoor yee leen di ŋàbbal kàccri,</div>
<div class="q">na mu defoon waa Majan fa doju Oreb.</div>
<div class="q">Mooy xàcciw yetam, mu dal géej,</div>
<div class="q">na mu defoon fa Misra.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Bésub keroog sëf bu ñu leen sëfoon wàcc leen,</div>
<div class="q">ngeen tàggook yet wu ñu leen tënke woon,</div>
<div class="q">nde seen yaram ay naat, ba yet wa damm.<span id="bookmarks27"></span></div>

<div class="s"><div id="s4">Noon yi songsi nañu</div></div><span id="bookmarks27"></span><a id="v28"></a>
<div class="q-vv top-spacing"><span class="v">28</span><span class="vsp">&nbsp;</span>Noon yeey songsi Ayat, jéggi Migron,</div>
<div class="q">dem ba Migmas, teg fa seeni jumtukaay,<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>jaare ca xunti ma</div>
<div class="q">te naan: «Geba lanuy fanaani!»</div>
<div class="q">Waa Raama tiit, waa Gibeya gu Sóol daw.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Yeen waa Galim, yuuxuleen,</div>
<div class="q">yeen waa Laysa, dégluleen,</div>
<div class="q">yeen waa Anatot, feeluleen.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Waa Madmena ñooy fëlxoo,</div>
<div class="q">waa Gebim wuti rawtu.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Tey jii noon yaa ngay taxaw fa Noob,</div>
<div class="q">di sànni loxo waa tundu <span class="footnote selectable" id="G-71">Siyoŋ</span>,</div>
<div class="q">di ko tëkkoo waa Yerusalem googu.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Boroom baa ngoog, <span class="footnote selectable" id="G-3">Aji Sax</span> ji Boroom gàngoor yi,</div>
<div class="q">mu ngi gor garab yi, di rajaxe car yi,</div>
<div class="q">njobbaxtal ya gëna kawe dog,</div>
<div class="q">la ca gënoona siggi, wàcc.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Mooy jël sémmiñ, goraale gajji gott bi,</div>
<div class="q">Libaŋ loroo loxol boroom doole, ba jóoru.<span id="bookmarks34"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
