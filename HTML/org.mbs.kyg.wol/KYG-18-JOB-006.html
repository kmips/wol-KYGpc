<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>Ayóoba 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = true;
var baseRef  = "KYG-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='KYG-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='KYG-18-JOB-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ayóoba&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='KYG-18-JOB-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='KYG-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Maa yey ne ba ma</div></div><a id="v1"></a>
<div class="m">
<div class="c-drop">6</div> <span class="v">1</span><span class="vsp">&nbsp;</span>Ayóoba daldi ne:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Éy su sama tiis wii doon lu ñuy natt diisaayam?</div>
<div class="q">Su sama ay wii wépp doon lees di màndaxe?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Kon tey mu gëna diis suufoo suufi géej.</div>
<div class="q">Moo waral sama kàddu yi ma rëcc.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Da di fetti Aji Man jee ma jam,</div>
<div class="q">ba tooke ji nàndal samam xel,</div>
<div class="q">mbugalu Yàlla yu raglu làng-déral ma.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Mbaamu àll dina ŋaax te tiim ñax mu tooy a?</div>
<div class="q">Am nag dina nàññi te tiim um ngooñam?<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Deesul lekk lu soof, loo deful xorom,</div>
<div class="q">rawatina lu weex li ci nen.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Sama xel a ko nanguwul,</div>
<div class="q">ñam la wu ma seexlu.</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Éy kuy amal sama dagaan,</div>
<div class="q">ba Yàlla sottal sama yaakaar!<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Yal na neex Yàlla mu nappaaje ma,</div>
<div class="q">yal na afal loxoom, ne ma tipp.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Konoon sama ndàmpaay di li ma gàntalul</div>
<div class="q2">kàdduy ku Sell ki,</div>
<div class="q">te kon ma bég, di fecce biir mitit wu dul dal.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ana doole ju ma amati bay muñ?</div>
<div class="q">Ana luy sama muj ba may dundati?<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Dama diw doj bay àttan lu ne?</div>
<div class="q">Am yaramu xànjar laa am?<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ndax amati naa wall,</div>
<div class="q">te pexe réer ma mërr?</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ku ne lasiim, saña séentu xarit baaxe la,</div>
<div class="q">doonte fekkul nga ragal Aji Man ji.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Samay xarit a ma wor ni yol moo fekk ŋiis.</div>
<div class="q">Dañoo mel ni dex yoo fekk ndox ma jeex,<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>te ba sedd bay tàggoo,</div>
<div class="q2">ndox mu wayoon ànd caakam yuur, di seey,</div>
<div class="q">mu fees dell ak ndox mu nëx.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Waaye bu noor biy dikk, mu wow,</div>
<div class="q">tàngoor jam, mu ŋiis.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Jëggi giléem ay wër um ndox, ba wacc seenu yoon,</div>
<div class="q">saaraan ca ndànd-foyfoy ga, réer.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Waa jëgg ya bawoo Tema di wër ay yol,</div>
<div class="q">tukkikat ya bawoo Saba di séentuy dex,<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>ba àgg fa ñu ko fooge woon, yaakaar tas,</div>
<div class="q">seen kóolute mujje mbetteel.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Yeen déy, yeenay yooyu wal ci man.</div>
<div class="q">Yeena gis sama njàqare, jàq.</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Dama leena masa ñaan dara,</div>
<div class="q">mbaa ma sàkkoo ci seen alal ab ger,<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>ngir ngeen xettli ma ci loxol noon,</div>
<div class="q">mbaa ngeen jot ma ci boroom doole bu néeg?<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Xamal-leen ma, man ma ne cell!</div>
<div class="q">Ana fu ma juume? Wonleen ma ko!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Kàddu yu jub da lay yey,</div>
<div class="q">ana li ngeen may yedde, lu mu doon?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Dangeen di jéema sikk samay wax,</div>
<div class="q">di jàppe ngelaw kàdduy xol bu jeex?<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ab jirim sax àttan ngeen koo tegoo bant,</div>
<div class="q">seen xarit sax sañ ngeen koo jaay.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Léegi nag, rikk walbatikuleen fi man,</div>
<div class="q">xanaa duma janook yeen di fen?<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Deltuleen gannaaw, bu njubadi am.</div>
<div class="q">Dellootileen gannaaw, sama der set na wecc!<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ana fu ma waxe njubadi?</div>
<div class="q">Am damaa xamul lu njekkar di saf?<span id="bookmarks30"></span></div><div class="footer"><div class="footer-line"><span class="footer"><b>Kàddug Yàlla gi</b>: Texte <a href="https://sng.al/copyright">copyright</a> © 2010-2020 AES et MBS.</span></div></div>
</div>
</body>
</html>
